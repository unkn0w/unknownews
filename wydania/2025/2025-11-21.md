Cześć!

Jak co tydzień wpadam do Twojej skrzynki mailowej z kolejną porcją subiektywnie najciekawszych treści, na które natrafiłem w mijającym tygodniu. Tym razem w ręce wpadło mi kilka publikacji na temat zdrowia - tego fizycznego, jak i psychicznego. Nie zabrakło też corocznej kompilacji ofert na Black Friday. Z pewnością znajdziesz coś dla siebie w dzisiejszym wydaniu.

 

A teraz pora na sponsora - Ty także możesz zostać sponsorem.

Sponsorem tego wydania newslettera jest Univio - partner transformacji cyfrowej handlu, wdrażający rozwiązania dla czołowych e-commerce'ów w Polsce, a także organizator konkursu technologicznego UGotIT.

[https://ugotit.pl/](https://ugotit.pl/)  

Ruszyły zapisy do 2. edycji UGotIT pod hasłem "Przyszłość biznesu w Twoim kodzie"! To konkurs, który stawia na realne wyzwania biznesowe, daje pełną swobodę technologiczną i zapewnia mentoring ekspertów.

Zgłoś się już dzisiaj, stwórz PoC i powalcz o jedną z nagród. Tegoroczna pula nagród to aż 42000 złotych. Udział w konkursie nie wiąże się z żadnymi opłatami.

Dlaczego warto wziąć udział:
Dowolność technologiczna + AI - wykorzystaj narzędzia, które znasz, lub wypróbuj nowe rozwiązania.
Technologie chmurowe i AWS - jeśli chcesz zgłębić pracę w chmurze, dobrze się składa: oprócz partnerów biznesowych i konsultantów technologicznych, otrzymasz wsparcie trenera z Amazon Web Services.
Mentoring i praktyczne spojrzenie na biznes - w jury zasiądą doświadczeni praktycy z biznesu oraz wyjadacze technologiczni.
Wcześniejsze zapisy do konkursu specjalnie dla subskrybentów newslettera!

[https://ugotit.pl/](https://ugotit.pl/)  
 

◢ #unknownews ◣

**Jak dbać o wzrok w cyfrowym świecie i rosnącej krótkowzroczności**  
[https://ssathe.substack.com/p/vision-in-the-digital-age](https://ssathe.substack.com/p/vision-in-the-digital-age)  
**INFO:** Krótkowzroczność przeszła od problemu jednostek do globalnej epidemii. Szacuje się, że do 2050 roku problem ten może dotyczyć nawet połowy światowej populacji. Artykuł tłumaczy, jak długotrwałe wpatrywanie się w ekrany i ograniczony czas spędzany na świeżym powietrzu wpływają na rozwój i pogłębianie się krótkowzroczności. Szczególnie widoczne jest to u dzieci. Autor nie tylko mówi, że jest źle, ale przede wszystkim wskazuje proste strategie profilaktyczne, które mogą ograniczyć ryzyko związane z wystąpieniem krótkowzroczności. To ważny temat, więc rzuć okiem.  

**Ogromna kompilacja zniżek na Black Friday i Cyber Monday 2025 (stale aktualizowana)**  
[https://github.com/trungdq88/Awesome-Black-Friday-Cyber-Monday](https://github.com/trungdq88/Awesome-Black-Friday-Cyber-Monday)  
**INFO:** Do Black Friday został jeszcze tydzień, ale firmy już teraz zasypują internet ofertami zniżkowymi. To repozytorium regularnie od kilku lat zbiera wszelkie promocje i publikuje je z podziałem na kategorie. Aplikacje na komputer, rozwiązania typu SaaS, książki, kursy... jest tego sporo. Uważaj, bo ta lista zniżek może Cię pochłonąć na znacznie dłużej niż się wydaje.  

**24 dni darmowych wykładów - Świąteczny Kalendarz Kariery Programisty**  
[https://kalendarzprogramisty.pl/](https://kalendarzprogramisty.pl/)  
**INFO:** Od 1 grudnia aż do Wigilii (24 grudnia) odbywać się będą bezpłatne webinary prowadzone przez ekspertów z branży IT. Każdego dnia wykład prowadzi inna osoba, a elementem wspólnym wszystkich wystąpień będzie rozwój w branży IT. Nigdzie nie musisz się zapisywać, nie musisz podawać swojego maila itp. Linki do planowanych wystąpień są na stronie - możesz także dodać sobie przypomnienie o nich do kalendarza.  

**Co zrobić, gdy jesteś wypalonym liderem w zespole?**  
[https://andiroberts.com/leadership-questions/im-burnt-out-what-can-i-do-leadership-wellbeing](https://andiroberts.com/leadership-questions/im-burnt-out-what-can-i-do-leadership-wellbeing)  
**INFO:** Wypalenie zawodowe to nie tylko problem pracowników szeregowych. Dotyka ono także osoby na stanowiskach kierowniczych, często w sposób, który sprawia, że jest to niewidoczne dla innych. Artykuł pokazuje, jak rozpoznać oznaki wypalenia u liderów i proponuje praktyczne działania - od audytu energetycznego po wyznaczanie granic czasu pracy. Bazując na modelu Maslach (używanym od lat 70. przy wykrywaniu wypalenia zawodowego), tekst skupia się na wdrażaniu małych, codziennych kroków służących odbudowie równowagi między tym, kim jesteśmy, a jak pracujemy.  

**OSINT gospodarczy - jak prześwietlać działalnoś osób fizycznych?**  
[https://demagog.org.pl/analizy_i_raporty/osint-gospodarczy-sprawdzanie-dzialalnosci-osob-fizycznych/](https://demagog.org.pl/analizy_i_raporty/osint-gospodarczy-sprawdzanie-dzialalnosci-osob-fizycznych/)  
**INFO:** Artykuł przedstawia podstawowe techniki zdobywania informacji na temat powiązań biznesowych i majątkowych osób fizycznych przy użyciu publicznie dostępnych źródeł. Pokazuje, jak znaleźć dane o spółkach, pełnionych funkcjach w firmach czy ewentualnych zaległościach finansowych. Przydatne narzędzie np. przy ocenie wiarygodności danej firmy lub przy wyszukiwaniu potencjalnych zagrożeń jeszcze przed nawiązaniem współpracy.  

**Jak nie umrzeć na chorobę serca - praktyczny przewodnik**  
[https://myticker.com/](https://myticker.com/)  
**INFO:** To nie jest artykuł techniczny, ale moim zdaniem bardzo użyteczny dla ludzi z branży IT ze względu na siedzący tryb życia. Choroba serca to najczęstsza przyczyna śmierci na świecie, a 25% zawałów dotyczy osób poniżej 55. roku życia. Problemy z sercem często nie dają żadnych wcześniejszych objawów, a pierwszym "objawem" będzie to, że któregoś dnia padniesz martwy. Autor dzieli się swoją historią, w której standardowe badania u lekarza rodzinnego nie wykazały nic niepokojącego, ale już rozszerzona diagnostyka wykryła początki poważnej choroby i skłoniła go do zmiany stylu życia oraz podjęcia leczenia. Artykuł to praktyczny przewodnik po tym, jakie badania warto zawczasu wykonać, jak interpretować wyniki i jakie działania podjąć, aby skutecznie zadbać o swoje serce. Da się to zrobić nawet bez wydawania fortuny. Poczytaj - nie chcę tracić czytelników ;)  

**UGotIT Konkurs programistyczny: Przyszłość biznesu w Twoim kodzie! [sponsorowane]**  
[https://ugotit.pl/](https://ugotit.pl/)  
**INFO:** Spróbuj swoich sił w rozwiązaniu realnych wyzwań biznesowych dla rynkowych liderów. Jeśli masz ochotę podjąć wyzwanie projektowe i stworzyć PoC, cenisz dowolność technologiczną i wiesz, jak skorzystać z potencjału sztucznej inteligencji, aby przyniosła oczekiwane rezultaty - ten konkurs jest dla Ciebie. To szansa, aby Twój projekt nie tylko powstał, ale miał szanse faktycznie trafić do wdrożenia. W ramach konkursu, organizator zapewnia spotkania mentorskie online z ekspertami od front-endu, back-endu czy chmury AWS. Udział w konkursie nie wiąże się z żadnymi kosztami! Pula nagród: 42000 złotych.  

**Meta świadomie wyświetla miliardy scamowych reklam dziennie?**  
[https://www.reuters.com/investigations/meta-is-earning-fortune-deluge-fraudulent-ads-documents-show-2025-11-06/](https://www.reuters.com/investigations/meta-is-earning-fortune-deluge-fraudulent-ads-documents-show-2025-11-06/)  
**INFO:** Istnieje taka teoria, że platforma Meta świadomie ignoruje zgłoszenia oszustw, bo po prostu na nich zarabia. Z wewnętrznych dokumentów wynika, że Meta przewiduje, że w 2024 roku aż 10% jej przychodów pochodzić będzie z reklam dotyczących scamów i zakazanych produktów. Firma szacuje też, że użytkownicy widzą codziennie około 15 miliardów takich reklam na jej platformach. Wewnętrzne dane wskazują, że mimo oficjalnych deklaracji walki z oszustwami, skala procederu pozostaje gigantyczna. Pamiętaj, że te informacje wg Reuters pochodzą z wycieków, więc nie są to oficjalne dane.  

**Na jakie technologie jest teraz największe zapotrzebowanie?**  
[https://skillcraft.ai/?region=eu](https://skillcraft.ai/?region=eu)  
**INFO:** Serwis w teorii skupia się na agregowaniu najlepszych kursów technologicznych, ale na stronie głównej znajdziesz ciekawe narzędzie do badania zapotrzebowania na różne skille na rynku pracy w Europie i w USA. Można sortować po kategorii, po liczbie otwartych stanowisk czy po potencjalnych zarobkach. Krótko mówiąc, musisz nauczyć się Pythona ;)  

**Zbudowałem przenośny syntezator dla mojej 3-letniej córki - opis budowy**  
[https://bitsnpieces.dev/posts/a-synth-for-my-daughter/](https://bitsnpieces.dev/posts/a-synth-for-my-daughter/)  
**INFO:** Autor stworzył prosty, dotykowy syntezator muzyczny z tzw. "kroczącą sekwencją dźwięków", przeznaczony jako prezent urodzinowy dla córki. Urządzenie zawiera suwakowe kontrolery, pokrętła do regulacji parametrów muzycznych, ekran OLED, a nawet animowaną pandę, a całość mieści się w różowej, wydrukowanej na drukarce 3D obudowie. Projekt powstał od zera jako pretekst do nauki elektroniki.  

**Jak i dlaczego lazygit stał się moim głównym narzędziem do pracy z GIT-em**  
[https://www.bwplotka.dev/2025/lazygit/](https://www.bwplotka.dev/2025/lazygit/)  
**INFO:** Autor opisuje, jak odkrył lazygit - terminalowy interfejs do Gita, który przypadkowo uruchomił, pracując w Neovimie. Aplikacja była tak dobra, że szybko zastąpiła nią wcześniejsze narzędzia i swój workflow. Narzędzie oferuje intuicyjny interfejs, dzięki czemu nawet mniej zaawansowani użytkownicy GIT-a mogą pracować szybciej i z mniejszym ryzykiem błędów. Jeśli do tej pory nie miałeś styczności z lazygit, to może ten artykuł przekona Cię, że warto spróbować i przynajmniej dać mu szansę.  

**Jak działają tunele Cloudflare Zero Trust i Warp?**  
[https://david.coffee/cloudflare-zero-trust-tunnels](https://david.coffee/cloudflare-zero-trust-tunnels)  
**INFO:** Autor opisuje swoją migrację z Tailscale na Cloudflare Zero Trust i Warp, tłumacząc krok po kroku, jak działają te tunele, czym są trasy (routes) i cele (targets). Dowiesz się m.in. jak bez otwierania portów na routerze wystawić usługę z sieci domowej na świat i jak tworzyć prywatne sieci dostępne tylko z klientem Warp. W tekście znajdziesz szczegóły techniczne, przykłady konfiguracji i omówienie różnic między narzędziami Warp i cloudflared.  

**Cyberwojna trwa - jak działa polskie dowództwo obrony cyberprzestrzeni? (film, 2h)**  
[https://www.youtube.com/watch?v=hbAqUqlwQ0o](https://www.youtube.com/watch?v=hbAqUqlwQ0o)  
**INFO:** W wywiadzie z gen. dyw. Karolem Molendą poznasz kulisy tworzenia i funkcjonowania Wojsk Obrony Cyberprzestrzeni, czyli unikalnej w skali światowej struktury odpowiedzialnej za bezpieczeństwo sieci wojskowych w Polsce. Generał opowiada o rekrutacji ekspertów IT do wojska, systemie wykrywania incydentów, wykorzystaniu AI i technologii kwantowych w ochronie infrastruktury oraz o zagrożeniach ze strony rosyjskich grup hakerskich. Nie brakuje również przykładów prawdziwych ataków i sposobów ich neutralizacji, a także opowieści o trudnych początkach budowania od podstaw nowej, zintegrowanej jednostki złożonej z ponad 6000 specjalistów. Bardzo cenny materiał dla każdego, kto interesuje się cybersecurity tak bardziej profesjonalnie, na poziomie militarnym, strategicznym i operacyjnym.  

**Czy AI umie wykryć kryzys psychiczny użytkownika? - niepokojące wyniki badania**  
[https://www.rosebud.app/care](https://www.rosebud.app/care)  
**INFO:** Zespół badaczy przebadał 22 najpopularniejsze modele językowe, aby sprawdzić, w jaki sposób reagują na ewidentne czerwone flagi związane z tematem samookaleczeń czy samobójstw. Testy wykazały, że każdy model zawiódł przynajmniej raz. Modele raczej nie wykrywają niepokojących pytań zaszytych w pozornie neutralnych wiadomościach. Wyniki raportu są niepokojące, ponieważ okazuje się, że LLM-y niezbyt sprawnie wnioskują, do czego dąży rozmawiająca z nimi osoba i jaką krzywdę potencjalnie chce sobie zrobić. Dobrze poprowadzona rozmowa mogłaby nawet uratować taką osobę. Więcej w artykule.  

**Podpisuj kryptograficznie swoje commity w GIT - jak i po co?**  
[https://www.nickyt.co/blog/anyone-can-commit-code-as-you-on-github-heres-how-to-stop-them-2in7/](https://www.nickyt.co/blog/anyone-can-commit-code-as-you-on-github-heres-how-to-stop-them-2in7/)  
**INFO:** Każdy może podszyć się pod Ciebie na GitHubie, używając Twojego imienia i adresu e-mail w commitach - no chyba że podpisujesz je kryptograficznie własnym kluczem GPG. Artykuł krok po kroku pokazuje, jak skonfigurować podpisywanie commitów na macOS (z użyciem GPG Suite), przy okazji tłumacząc, czym jest GPG i dlaczego commit z plakietką 'Verified' ma realne znaczenie. To zabezpieczenie okazuje się szczególnie ważne w kontekście ataków na tzw. łańcuch dostaw, przy pracy w zespołach open source, czy przy spełnianiu wymogów audytowych.  

**Predator 21X po 9 latach - najlepszy laptop z dawnych lat (film, 14m)**  
[https://www.youtube.com/watch?v=AbHReDogWgY](https://www.youtube.com/watch?v=AbHReDogWgY)  
**INFO:** Wspomniany "Predator" to jeden z najbardziej szalonych laptopów w historii. Waży ponad 10 kg, ma zakrzywiony ekran 21:9, dwie karty GTX 1080, mechaniczną klawiaturę, śledzenie wzroku i zestaw dwóch zasilaczy. Dziś pewnie kosztowałby tyle, co przeciętny laptop gamingowy, ale w 2016 roku kosztował więcej niż niejeden samochód. Autor filmu sprawdził, jak taki sprzęt radzi sobie we współczesnych czasach z obecnymi na rynku grami i systemami operacyjnymi. Ciekawy eksperyment.  

**Dobrze zaprojektowany URL jako nośnik stanu aplikacji**  
[https://alfy.blog/2025/10/31/your-url-is-your-state.html](https://alfy.blog/2025/10/31/your-url-is-your-state.html)  
**INFO:** Adres URL może służyć nie tylko do lokalizowania zasobów, ale też do przenoszenia całych konfiguracji, filtrów i ustawień aplikacji, i to bez używania ciasteczek, czy nawet bez backendu i localStorage. Autor pokazuje konkretne przypadki użycia (Google Maps, PrismJS, GitHub, Figma), a także wyjaśnia, jaki typ stanu powinien, a jaki nie powinien trafiać do adresu URL.  

**CardFlix - fizyczne karty NFC odpalające filmy na TV**  
[https://blog.udinic.com/2025/11/01/building-cardflix-a-modern-twist-on-the-old-movie-shelf/](https://blog.udinic.com/2025/11/01/building-cardflix-a-modern-twist-on-the-old-movie-shelf/)  
**INFO:** Autor stworzył domowy system do odtwarzania filmów i seriali za pomocą fizycznych kart z tagami NFC. Rozwiązanie zostało zaprojektowane z myślą o dzieciach. Mają one tylko wziąć kartę, przyłożyć do czytnika i w ten sposób natychmiast uruchomi się bajka, którą wybrało dziecko (bez konieczności grzebania w menu Netflixa czy proszenia dorosłego o pomoc). Całość działa na ESPHome i Home Assistancie, a sprzęt bazuje na tanim mikrokontrolerze Wemos D1 mini oraz czytniku NFC. Coś dla pasjonatów automatyzacji domowej.  

**Jak działa dithering - wizualne wprowadzenie do tematu**  
[https://visualrambling.space/dithering-part-1/](https://visualrambling.space/dithering-part-1/)  
**INFO:** Dithering to technika pozwalająca symulować różne odcienie szarości za pomocą jedynie czarnych i białych pikseli, tworząc iluzję większej liczby kolorów niż faktycznie użyta. Autor tłumaczy krok po kroku, jak działa jedna z najprostszych metod - tzw. "dithering uporządkowany", oparty na mapie progowej. To pierwsza część z planowanej serii trzech wpisów poświęconych tej technice i jej różnym odmianom (w tym dyfuzji błędów). Nawigacja na stronie jest dość nietypowa. Sugeruję oglądać na komputerze i po prostu klikać w prawą część ekranu, aby przechodzić dalej, i w lewą, aby się cofać. Scroll myszką nie działa.  

**Obywatel Bielik - przyłącz się do uczenia polskiego LLM-a**  
[https://obywatel.bielik.ai/](https://obywatel.bielik.ai/)  
**INFO:** To projekt, który angażuje społeczność do wspólnego tworzenia modelu AI rozumiejącego polską kulturę, historię i tradycję. Użytkownicy mogą dodawać i opisywać zdjęcia, tworząc tym samym cyfrowe archiwum dostępne dla przyszłych pokoleń. Projekt stawia na technopatriotyzm. Skutkiem istnienia tego projektu może być powstanie skrajnie polskiego modelu LLM dostosowanego do naszych potrzeb i realiów. Ciekawa inicjatywa.  

**Boty AI żądają plików JavaScript z komentarzy HTML?**  
[https://cryptography.dog/blog/AI-scrapers-request-commented-scripts/](https://cryptography.dog/blog/AI-scrapers-request-commented-scripts/)  
**INFO:** Autor przypadkiem odkrył, że niektóre boty AI scrapujące treści na stronie wykonują zapytania także do zakomentowanych części strony, pobierając np. zakomentowane i nieistniejące już biblioteki JS. Prawdziwe przeglądarki tego nie robią i profesjonalne roboty od np. Google także nie wchodzą do takich miejsc. Takie zachowanie może świadczyć o działaniu scraperów ignorujących semantykę HTML i działających na zasadzie prostego dopasowania wzorców, co sugeruje, że szukają danych np. do trenowania LLM-ów. Teoretycznie można wykorzystać to nietypowe zachowanie do pozbywania się niektórych botów AI.  

**Czym jest Unicode i jak działa UTF-8? - co musi wiedzieć programista? (film, 22m)**  
[https://evanhahn.com/longhornphp2025/](https://evanhahn.com/longhornphp2025/)  
**INFO:** Obecnie prawie każda aplikacja musi obsługiwać kodowanie UTF-8. Dane zapisane w tym formacie, zwłaszcza jeśli zawierają znaki narodowe albo emoji, mogą zajmować bliżej nieokreśloną liczbę bajtów. Przeważnie zakłada się, że pojedyncze emoji ma trzy lub cztery bajty. Takie szacunki mogą się przydać do określenia, ile potencjalnie miejsca na dysku zajmą dane. W praktyce jednak okazuje się, że istnieją emoji, które z jakiegoś powodu zajmują np. 7 bajtów, a jeśli dobrze poszukasz, znajdziesz też takie, które zajmują ich kilkadziesiąt. Dlaczego tak się dzieje i skąd to się bierze? Jeżeli pracujesz z Unicodem, myślę, że warto to posłuchać.  

**Dlaczego modele językowe tak często używają myślników (em-dash)?**  
[https://www.seangoedecke.com/em-dashes/](https://www.seangoedecke.com/em-dashes/)  
**INFO:** Autor analizuje nadmierne użycie em-dashów przez AI i odrzuca popularne teorie, takie jak ich wszechstronność czy wpływ konkretnych dialektów języka angielskiego podczas nauki modeli wspieranej przez ludzi (RLHF). Co w takim razie wpłynęło na to zamiłowanie do myślników? Dlaczego stare modele (np. GPT-3.5) wcale ich nie nadużywały, a nowe robią to tak często? Więcej informacji z analizy tego przypadku znajdziesz w artykule.  

**Web Design Museum - jak niegdyś wyglądał świat wirtualny?**  
[https://www.webdesignmuseum.org/](https://www.webdesignmuseum.org/)  
**INFO:** Kolekcja screenów z designów webowych, aplikacji mobilnych, czy oprogramowania popularnego od lat 1990 do okolic 2010 roku. Zobacz, jak np. wyglądały pierwsze wersje Netflixa, Facebooka czy Photoshopa. Dla niektórych to będzie lekcja historii, a dla innych - jak dla mnie - wspomnienia z dzieciństwa.  

**Linkwarden - self-hosted aplikacja do zapisywania, komentowania i archiwizacji linków**  
[https://github.com/linkwarden/linkwarden](https://github.com/linkwarden/linkwarden)  
**INFO:** Istnieje wiele dobrych serwisów online do zbierania linków z tekstami do przeczytania na później. Jednak ich wspólną cechą jest to, że albo trzeba za nie płacić, albo raz na jakiś czas lubią znikać (np. Pocket). To narzędzie nie tylko umożliwia zapisywanie linków, ale również zapisuje ich zawartość jako screenshoty, wersje PDF, pliki HTML i pozwala je wysłać do Wayback Machine w celu archiwizacji. Działa jako aplikacja lokalna (self-hosted), obsługuje współdzielenie kolekcji z innymi użytkownikami i ma opcjonalne wsparcie AI do tagowania linków. W aplikacji znajdziesz też tryb czytania z możliwością zaznaczania fragmentów, filtrowania, dodawania notatek i integrację z przeglądarką oraz urządzeniami mobilnymi.  

**Nieoficjalny klient Microsoft Teams dla Linuksa z obsługą wielu profili**  
[https://github.com/IsmaelMartinez/teams-for-linux](https://github.com/IsmaelMartinez/teams-for-linux)  
**INFO:** Aplikacja opakowuje wersję webową Teamsów w natywny interfejs desktopowy, oferując dodatkowo obsługę powiadomień systemowych, integrację z trayem, możliwość udostępniania ekranu, własne tła podczas rozmów oraz wsparcie dla kilku profili jednocześnie. Projekt jest niezależny od Microsoftu i dostępny w postaci paczek deb, rpm, AppImage oraz przez Snap czy Flatpaka. Jeśli pracujesz na Linuksie i chcesz mieć trochę więcej wygody przy używaniu Teamsów, to takie rozwiązanie może Ci się spodobać.  

**Strace dla macOS - narzędzie do śledzenia syscalli**  
[https://github.com/Mic92/strace-macos](https://github.com/Mic92/strace-macos)  
**INFO:** To narzędzie umożliwia debugowanie aplikacji na macOS za pomocą techniki podobnej do linuksowego strace, ale bez konieczności wyłączania System Integrity Protection. Wspiera filtrowanie syscalli, kolorowy output, a nawet eksport danych do formatu JSON. Obsługuje zarówno uruchamianie nowych procesów, jak i podpinanie się pod istniejące PID-y, a przy tym oferuje znacznie bogatsze możliwości niż wbudowany w system dtruss.  

**Współbieżność i lockowanie w SQLite - jak sobie z tym poradzić?**  
[https://jellyfin.org/posts/SQLite-locking/](https://jellyfin.org/posts/SQLite-locking/)  
**INFO:** SQLite ze względu na swoją architekturę plikową świetnie nadaje się do prostych projektów, ale może sprawiać spore problemy w sytuacji wielowątkowego zapisu, prowadząc np. do błędów typu 'locked' i awarii aplikacji. Twórcy Jellyfin przetestowali trzy strategie blokowania dostępu do bazy, które mogą być przeniesione także do innych projektów. Jeśli wykluczyłeś bazę SQLite z użycia w swoim projekcie właśnie ze względu na często występujące locki, to rzuć okiem na ten artykuł.  

**Elon Musk vs Wikipedia - czyli jak wygląda walka o kontrolę nad informacją (film, 15m)**  
[https://www.youtube.com/watch?v=Pi6-db8NJIY](https://www.youtube.com/watch?v=Pi6-db8NJIY)  
**INFO:** Wikipedia to, zdaniem Muska, narzędzie propagandy, dlatego uruchomił jej alternatywę, czyli Grokipedię. Taką encyklopedię teoretycznie generowaną w pełni przez Groka, czyli jego własny model LLM. Ale jak wygląda ta "prawda" tworzona przez AI? Film analizuje, czym różni się Grokipedia od tradycyjnej Wikipedii, jak uprzedzenia twórców wpływają na modele językowe oraz dlaczego obietnica obiektywności AI jest raczej iluzją. W materiale znajdziesz też przegląd badań pokazujących, jak zmieniło się działanie platformy X po objęciu jej przez Muska.  

**Zbuduj nowoczesny layout sekcji w CSS z użyciem :has(), clamp() i zapytań kontenerowych**  
[https://ishadeed.com/article/modern-css-section-layout/](https://ishadeed.com/article/modern-css-section-layout/)  
**INFO:** Rozbudowany poradnik pokazuje, jak zaprojektować elastyczny i responsywny układ sekcji z nagłówkiem i siatką kart, który poprawnie działa w różnych rozmiarach ekranu. Wykorzystuje m.in. selektor :has() do warunkowego stylowania, zapytania kontenerowe do zmiany układu i clamp() z mało znanymi jednostkami "cqw" do płynnych rozmiarów czcionek i obrazków. Szczególnie warte uwagi są układy, które zmieniają się zależne od liczby kart czy obecności grafiki w karcie. Coś dla pasjonatów frontendu.  

**To błąd w systemie Bot Management spowodował globalną awarię Cloudflare**  
[https://blog.cloudflare.com/18-november-2025-outage/](https://blog.cloudflare.com/18-november-2025-outage/)  
**INFO:** Kilka dni temu Cloudflare doświadczyło poważnej awarii, która unieruchomiła kluczowe usługi sieciowe i skutkowała błędami 5xx na milionach stron na całym świecie. Problem wywołała zmiana uprawnień w systemie bazodanowym. Jak ta drobna zmiana rozprzestrzeniła się po całej infrastrukturze i dlaczego tak długo trwało jej odwrócenie? Ciekawy raport z incydentu.  

**Jak działa __proto__, prototype i dziedziczenie w JavaScript**  
[https://www.freecodecamp.org/news/how-proto-prototype-and-inheritance-actually-work-in-javascript/](https://www.freecodecamp.org/news/how-proto-prototype-and-inheritance-actually-work-in-javascript/)  
**INFO:** Artykuł wyjaśnia, w jaki sposób JavaScript implementuje dziedziczenie za pomocą łańcucha prototypów oraz czym dokładnie różni się __proto__ od prototype. Pokazuje też, jak z pozoru proste wywołania metod na prymitywach (np. stringach) są możliwe dzięki tymczasowemu &bdquo;opakowywaniu" ich w obiekty. Całość poparta jest przystępnymi przykładami pokazującymi, jak działa lookup właściwości w obiekcie i dlaczego prawie wszystko w JavaScript zachowuje się jak obiekt. Ważny temat nie tylko dla pasjonatów JavaScript, ale także do zabłyśnięcia wiedzą na rozmowie o pracę.  

**LibrePods - pełne wsparcie AirPods na Androidzie i Linuksie**  
[https://github.com/kavishdevar/librepods](https://github.com/kavishdevar/librepods)  
**INFO:** To narzędzie umożliwia korzystanie z pełni funkcji AirPods (np. adaptive transparency, wykrywanie ucha, sterowanie gestami i status baterii) na urządzeniach z Androidem i Linuksem. Wymaga jednak zrootowanego smartfona z Androidem w celu podszywania się pod urządzenie Apple. Projekt działa najlepiej z AirPods Pro 2 i 3, ale oferuje też podstawowe wsparcie dla innych modeli.  

**==LINKI TYLKO DLA PATRONÓW==**

**Narzędzia online dla administratorów sieci**  
[https://uw7.org/un_54494c0427ced/](https://uw7.org/un_54494c0427ced/)  
**INFO:** Na stronie znajdziesz kilkadziesiąt narzędzi, które mogą być pożyteczne przy pracy z sieciami, zarówno z internetem, jak i siecią lokalną. Znajdziesz tam kalkulator masek sieciowych, narzędzie do sprawdzania, czy dany host należy do danej maski, weryfikatory rekordów SPF i DMARC, narzędzie do sprawdzania propagacji rekordów DNS, weryfikator poprawności certyfikatów SSL i dziesiątki innych.