Otwórz maila - wiem, że tego chcesz ;)

Cześć!

Kolejny piątek i kolejna dostawa interesujących treści z branży IT wpada wprost na Twoją skrzynkę (a jeśli czytasz to w wersji webowej, to spraw, aby wpadało na skrzynkę!).

Tym razem natrafiłem na sporą porcję interesujących filmów (i to nawet takich z żółtymi napisami!) oraz materiałów dla programistów i osób mniej technicznych. Wierzę, że znajdziesz coś dla siebie.

Zapraszam do lektury.

 

◢ #unknownews ◣

**Mało uczciwe taktyki producentów drukarek - jak robią nas w konia? (film, 20m)**  
[https://www.youtube.com/watch?v=jrTekOIVZco](https://www.youtube.com/watch?v=jrTekOIVZco)  
**INFO:** Drukarki sprzedawane za grosze, a tusz droższy niż ludzka krew? Tak to niestety obecnie wygląda. Film dość szczegółowo pokazuje, jak działają korporacyjne strategie sprzedażowe, które mają zwiększyć zyski koncernów produkujących drukarki, oczywiście wszystko kosztem użytkowników tych urządzeń. Jak walczy się z zamiennikami do tuszu? Jak utrudnia się samodzielne napełnianie kartridży albo jak wymusza się na użytkownikach częstsze kupowanie atramentu, którego nawet nie potrzebują? Tego wszystkiego dowiesz się z filmu.  

**Jak zaplanować prace utrzymaniowe w zespole inżynierów?**  
[https://hybridhacker.email/p/how-to-plan-for-maintenance](https://hybridhacker.email/p/how-to-plan-for-maintenance)  
**INFO:** Zarządzanie zadaniami utrzymaniowymi to jeden z większych problemów zespołów inżynierskich - są one zwykle techniczne, niepilne, a zarazem super potrzebne (zapobiegają kumulowaniu się problemów na później). Z artykułu dowiesz się, czym jest reguła "Boy Scout" oraz na czym polegają dyżury "bug duty". Z artykułu dowiesz się, jak takie prace utrzymaniowe ogarnąć w swoim zespole.  

**A co jeśli kandydat skorzysta z AI na rozmowie o pracę? - powinien skorzystać!**  
[https://www.canva.dev/blog/engineering/yes-you-can-use-ai-in-our-interviews/](https://www.canva.dev/blog/engineering/yes-you-can-use-ai-in-our-interviews/)  
**INFO:** Canva zmienia swoje podejście do rozmów technicznych i teraz nie tylko zezwala, ale wręcz oczekuje od kandydatów korzystania z narzędzi AI, takich jak Copilot, Cursor czy Claude. Firma dostosowała zadania rekrutacyjne, aby odzwierciedlały realne wyzwania, z jakimi programiści spotykają się w pracy. Mniej algorytmów, więcej pracy z kodem generowanym przez AI, analizą wymagań i podejmowaniem decyzji. Celem tej zmiany jest ocena rzeczywistych umiejętności współpracy z AI, które kandydaci będą wykorzystywać na co dzień po dołączeniu do zespołu. Dość nietypowe podejście.  

**Jak zminimalizowałem prokrastynację dzięki... drukarce paragonów (i nie tylko)**  
[https://www.laurieherault.com/articles/a-thermal-receipt-printer-cured-my-procrastination](https://www.laurieherault.com/articles/a-thermal-receipt-printer-cured-my-procrastination)  
**INFO:** Autor opisuje swoją długoletnią walkę z odkładaniem rzeczy na później i przedstawia rozwiązanie, które pomogło mu rozwiązać ten problem. Wykorzystał mechanikę znaną z gier komputerowych oraz drukarkę paragonów (ale prawdopodobnie równie dobrze sprawdziłyby się samoprzylepne karteczki). Autor proponuje używanie wspomnianej drukarki termicznej jako "wypluwarki zadań", co zwiększa poczucie realizmu tego, co robimy i według niego silniej motywuje do działania.  

**Czy AI umie liczyć kalorie? - test kilku aplikacji**  
[https://lifehacker.com/health/ai-powered-calorie-counting-apps-worse-than-expected](https://lifehacker.com/health/ai-powered-calorie-counting-apps-worse-than-expected)  
**INFO:** Na rynku pojawiło się mnóstwo aplikacji, które na podstawie fotki tego, co masz na talerzu, powiedzą Ci, ile to mniej więcej ma kalorii. Tak przynajmniej to powinno działać według twórców tych aplikacji. A jak jest naprawdę? Autor przetestował kilka popularnych narzędzi (Cal AI, SnapCalorie, Calorie Mama) i opisał, jakie są z nimi problemy. Nie wygląda to obecnie zbyt optymistycznie.  

**Jak zbudować budżetowy serwer pod LLMy za $1300**  
[https://www.informationga.in/blog/building-an-ai-server-on-a-budget](https://www.informationga.in/blog/building-an-ai-server-on-a-budget)  
**INFO:** Autor pokazuje krok po kroku, jak zbudował od zera własny serwer do zastosowań AI, mieszcząc się w niewielkim budżecie. Jaki GPU można wybrać przy tak niewielkim budżecie? Ile RAM-u realnie potrzebujemy? Co z zasilaniem tego wszystkiego? Autor wyjaśnia także, dlaczego warto posiadać własny sprzęt do eksperymentów z AI, a nie zdecydować się na chmurę.  

**Czym jest localhost tracking i jak dzięki temu Meta może Cię śledzić?**  
[https://www.zeropartydata.es/p/localhost-tracking-explained-it-could?hide_intro_popup=true](https://www.zeropartydata.es/p/localhost-tracking-explained-it-could?hide_intro_popup=true)  
**INFO:** Firma Meta opracowała mechanizm nazwany "localhost tracking", który pozwala aplikacjom Facebooka i Instagrama nasłuchiwać danych z przeglądarki mobilnej - nawet w trybie incognito, przy włączonym VPN-ie i bez zgody na ciasteczka. Jak to działa, tego dowiesz się z artykułu. Sprytne.  

**Co wydarzyło się w świecie LLM-ów w ostatnich sześciu miesiącach?**  
[https://simonwillison.net/2025/Jun/6/six-months-in-llms/](https://simonwillison.net/2025/Jun/6/six-months-in-llms/)  
**INFO:** Ogromne tempo rozwoju modeli językowych LLM sprawiło, że tylko w ostatnim półroczu pojawiło się ponad 30 nowych modeli (z puli tych istotnych dla branży AI), w tym Llama 3.3, DeepSeek R1, Claude 3.7 czy Gemini 2.5 Pro. Autor testował je w dość nietypowy sposób, prosząc o wygenerowanie pelikana na rowerze w formacie SVG, co pozwalało nie tylko sprawdzić zdolność do generowania kodu, ale też poziom rozumienia złożonych zadań. W artykule znajdziesz ciekawe przemyślenia na temat skuteczności modeli lokalnych, absurdalnych różnicach cenowych (porównaj np. Nova Micro z o1 Pro).  

**Jak działały karty telefoniczne z lat 90. i jakie sekrety skrywały (film, 6m)**  
[https://www.youtube.com/watch?v=1Bb6iPxm2sU](https://www.youtube.com/watch?v=1Bb6iPxm2sU)  
**INFO:** Film przedstawia historię kart telefonicznych stosowanych w polskich budkach od lat 60. aż po lata 2000. Można się z niego dowiedzieć, jak działały magnetyczne i chipowe karty, ile kosztował impuls i jak całe systemy telefoniczne były ówcześnie wykorzystywane (czasem również niezgodnie z prawem). Sporo nostalgii, ale też garść technicznych informacji z epoki przed smartfonami.  

**Weryfikacja wieku w internecie według UE - na czym ma polegać i czy to ma sens? (film, 15m)**  
[https://www.youtube.com/watch?v=Tc5YXj6BlcE](https://www.youtube.com/watch?v=Tc5YXj6BlcE)  
**INFO:** Unia Europejska zapowiada wprowadzenie Mini ID Wallet, czyli systemu cyfrowej weryfikacji wieku przed dostępem do wybranych stron i usług online. Film omawia, jak to rozwiązanie ma działać, gdzie będzie obowiązywać i czym różni się od pełnego europejskiego portfela tożsamości, nad którym UE także pracuje. Wspomniany jest tutaj temat prywatności, możliwego wykluczenia cyfrowego oraz technologii Zero Knowledge Proof, która ma stać za tym systemem.  

**Jak sprawić, aby Twoje strony dobrze wyglądały na papierze - stylowanie do druku**  
[https://piccalil.li/blog/printing-the-web-making-webpages-look-good-on-paper/](https://piccalil.li/blog/printing-the-web-making-webpages-look-good-on-paper/)  
**INFO:** Drukowanie stron internetowych nie jest tylko reliktem przeszłości. Wiele osób nadal potrzebuje wersji papierowych, np. ze względów dostępności czy chęci wzięcia danych w podróż, gdzie nie będzie dostępu do internetu (np. bilet, mapa, jakiś plan konferencji itp.). Artykuł krok po kroku pokazuje, jak wprowadzić style CSS ograniczone do kontekstu wydruku. Autor omawia też sposoby testowania takiego stylowania oraz wyjaśnia, jak kontrolować sensowny podział dużych dokumentów na strony przy wydruku.  

**DeskHog - kieszonkowa konsolka developerska z ESP32 i otwartym kodem**  
[https://posthog.com/deskhog](https://posthog.com/deskhog)  
**INFO:** DeskHog to niewielkie urządzenie (z serii "zrób to sam") bazujące na ESP32-S3 z kolorowym ekranem TFT, Wi-Fi i baterią wystarczającą na około 10 godzin działania. Może służyć jako mikro konsola do gier, terminal do wyświetlania danych lub jako przenośny gadżet developerski.  

**Jak używamy Claude do pisania prawdziwego kodu produkcyjnego?**  
[https://diwank.space/field-notes-from-shipping-real-code-with-claude](https://diwank.space/field-notes-from-shipping-real-code-with-claude)  
**INFO:** Autor dzieli się tym, jak podczas pracy w poważnych aplikacjach produkcyjnych korzysta z narzędzi AI. Opisuje, jakimi sztuczkami się posługuje, jak wykorzystuje na przykład plik CLAUDE.md. Przedstawia swoje strategie commitowania oraz wyjaśnia, dlaczego pisze testy samodzielnie. Tłumaczy także, jakie są jego trzy tryby korzystania z tego narzędzia. Przy okazji podkreśla, jak kontekst, dokumentacja i komentarze w kodzie mogą zmienić sztuczną inteligencję w naprawdę efektywnego pomocnika.  

**Boty z Wietnamu i masowa manipulacja w mediach społecznościowych? (film, 18m)**  
[https://www.youtube.com/watch?v=A2scWe8sFPI](https://www.youtube.com/watch?v=A2scWe8sFPI)  
**INFO:** Wietnam stał się cyfrowym centrum manipulacji online, gdzie wiele firm oferuje swoje usługi polegające na generowaniu fałszywych komentarzy i fałszywych lajków, ale firmy te przyjmują także zlecenia związane z manipulacją polityczną, także tą wycelowaną w Europę. Film pokazuje skalę tego problemu. Jeśli masz ochotę na "film z żółtymi napisami", to ten będzie idealny ;)  

**Jak zbudować własny framework CSS krok po kroku**  
[https://scientyficworld.org/building-my-own-css-framework/](https://scientyficworld.org/building-my-own-css-framework/)  
**INFO:** Autor opisuje proces tworzenia NimbleCSS, czyli lekkiego, hybrydowego frameworka CSS dostosowanego do jego indywidualnego stylu pracy. Artykuł omawia kluczowe decyzje architektoniczne: wybór podejścia (utility-first, component-based, classless), strukturę plików projektu, automatyzację kompilacji, publikację całości jako paczki npm oraz wykorzystanie PostCSS. Ciekawy poradnik, użyteczny zwłaszcza dla zespołów programistycznych, które chciałyby stworzyć rozwiązanie idealnie dostosowane do realiów ich pracy.  

**Jak działa jazda na berło i dlaczego stosuje się ją w Poznaniu? (film, 9m)**  
[https://www.youtube.com/watch?v=j9mtIxJM24A](https://www.youtube.com/watch?v=j9mtIxJM24A)  
**INFO:** Coś dla fanów kolejnictwa, ale wrzucam, bo technicznie jest to dość ciekawym rozwiązaniem. Koncepcja jazdy na berło to jeden z najstarszych sposobów zabezpieczenia ruchu kolejowego na jednotorowych odcinkach linii. Film wyjaśnia, czym dokładnie jest to "berło", jak działa cały system i dlaczego mimo rozwoju technologii wciąż bywa stosowany (np. w Poznaniu). W materiale znajdziesz także omówienie różnych wersji systemu (od drewnianych pałek po nowoczesne, cyfrowe tokeny), sposoby ich przekazywania między maszynistami oraz ciekawostki z historii kolei. Sprytne rozwiązanie i ciekawy film.  

**Somo - czytelna i interaktywna alternatywa dla netstata (Linux)**  
[https://github.com/theopfr/somo](https://github.com/theopfr/somo)  
**INFO:** Aplikacja pokazuje aktywne połączenia sieciowe i nasłuchujące porty w czytelnej tabelce, z możliwością filtrowania po protokole, porcie, IP czy nazwie procesu. Pozwala też interaktywnie zabić podejrzane procesy korzystające z danego połączenia.  

**be-a11y - narzędzie CLI do wykrywania problemów z dostępnością w HTML**  
[https://github.com/be-lenka/be-a11y](https://github.com/be-lenka/be-a11y)  
**INFO:** Ta aplikacja skanuje pliki HTML w Twoim repozytorium (ale potrafi też przeskanować zdalny URL) i raportuje wszelkie niezgodności związane z dostępnością. Weryfikowane jest przestrzeganie standardu WCAG 2.1. Dowiesz się, czy używane przez Ciebie kolory są odpowiednio kontrastowe, czy wszystkie ALT-y przy grafikach są wypełnione, nagłówki mają odpowiednią kolejność, przyciski naprawdę są przyciskami, a linki linkami (czasami frontendowcy kombinują ze stylami). Dzięki temu, że jest to narzędzie CLI, możesz je dość łatwo zintegrować z systemami CI/CD.  

**Różnice między 1fr 1fr, auto auto i 50% 50% w CSS Grid**  
[https://frontendmasters.com/blog/1fr-1fr-vs-auto-auto-vs-50-50/](https://frontendmasters.com/blog/1fr-1fr-vs-auto-auto-vs-50-50/)  
**INFO:** Te trzy wymienione w tytule sposoby na definiowanie dwóch kolumn w CSS wydają się, że działają tak samo, albo przynajmniej podobnie, ale w rzeczywistości mocno się od siebie różnią. Artykuł tłumaczy, jak zastosowanie tych różnych wartości zmienia sposób reakcji na przykład na obecność odstępu (gap), zawartość o różnej szerokości albo osadzone w kolumnach obrazki. Jeśli metody te działają niezwykle podobnie do siebie, to która z nich jest tą najlepszą?  

**Pilot z PRL-a, który działał na... gwizdnięcie (film, 18m)**  
[https://www.youtube.com/watch?v=HsdIY2UOzGM](https://www.youtube.com/watch?v=HsdIY2UOzGM)  
**INFO:** Zaskakujące rozwiązanie technologiczne z czasów PRL. Zdalne sterowanie urządzeniami (prawie smart home! :D) oparte na gumowej gruszce z gwizdkiem. Z filmu dowiesz się, jakim cudem to działało, ile kosztowało i do czego tak naprawdę służyło. Taki powiew nostalgii z dawnych lat. Coś dla pasjonatów elektroniki.  

**GitLab skrócił czas wykonywania backupu z 48h do 41 min - jak to osiągnęli?**  
[https://about.gitlab.com/blog/2025/06/05/how-we-decreased-gitlab-repo-backup-times-from-48-hours-to-41-minutes/](https://about.gitlab.com/blog/2025/06/05/how-we-decreased-gitlab-repo-backup-times-from-48-hours-to-41-minutes/)  
**INFO:** Firma zidentyfikowała poważny problem wydajnościowy w funkcji narzędzia GIT odpowiedzialnej za tworzenie paczek bundle. Poziom złożoności tej funkcji sprawiał, że backup największych repozytoriów na platformie mógł trwać nawet 48 godzin, ale po poprawkach czas ten skrócił się z godzin do minut. Istnieje szansa, że wypracowane rozwiązanie przyspieszające tworzenie paczek zostanie wdrożone globalnie do klienta GIT.  

**Fałszywe założenia programistów na temat lotnictwa**  
[https://flightaware.engineering/falsehoods-programmers-believe-about-aviation/](https://flightaware.engineering/falsehoods-programmers-believe-about-aviation/)  
**INFO:** Zbiór mitów i błędnych przekonań, które mogą prowadzić do poważnych problemów przy projektowaniu systemów przetwarzających dane lotnicze. Od niejednoznaczności identyfikatorów lotów, przez zaskakujące reguły kodowania lotnisk, po dziwactwa związane z transponderami i sygnałami ADS-B. To wszystko pokazuje, jak złożony i nieprzewidywalny potrafi być świat danych w lotnictwie. Jeśli pracujesz lub masz zamiar pracować z danymi lotniczymi, to warto rzucić okiem.  

**Dlaczego Railway rezygnuje z Nix na rzecz Railpack?**  
[https://blog.railway.com/p/introducing-railpack](https://blog.railway.com/p/introducing-railpack)  
**INFO:** Wydaje się, że wszyscy w branży IT zaczynają chwalić Nixa, a tymczasem Railway porzuca go na rzecz nowego buildera o nazwie Railpack, który według nich poprawia precyzję wersjonowania, zmniejsza rozmiary obrazów nawet o 77%, a do tego oferuje lepszą obsługę cache dzięki integracji z BuildKit.  

**Analiza luki w kliencie pocztowym Roundcube**  
[https://fearsoff.org/research/roundcube](https://fearsoff.org/research/roundcube)  
**INFO:** Artykuł opisuje podatność odkrytą w popularnym, otwartoźródłowym kliencie webmailowym Roundcube. Omawia sposób działania ataku, warunki jego wykorzystania oraz potencjalne konsekwencje dla użytkowników. Znajdziesz tam także zalecenia dotyczące zabezpieczeń i wskazówki dla administratorów systemów korzystających z Roundcube.  

**Browser Use - otwartoźródłowi agenci AI do automatyzacji przeglądarki**  
[https://github.com/browser-use/browser-use](https://github.com/browser-use/browser-use)  
**INFO:** To biblioteka (i platforma chmurowa zarazem) pozwalająca agentom AI samodzielnie obsługiwać przeglądarkę internetową. Mogą otwierać strony, czytać dane, wypełniać formularze, wykonywać akcje. Całość działa na Playwright i współpracuje z popularnymi modelami językowymi (tymi od OpenAI, Anthropic, DeepSeek itd.), a do uruchomienia wymaga jedynie kilku linii kodu w Pythonie. Projekt wspiera też automatyzację z poziomu Web UI, desktopowej aplikacji oraz interaktywnego CLI. Wersja self-hosted jest darmowa. Płacić trzeba jedynie za wersję chmurową.  

**Podatność IDOR w Morele.net umożliwiała dostęp do danych klientów**  
[https://zaufanatrzeciastrona.pl/post/spora-wpadka-morele-net-mozna-bylo-pobierac-dane-wszystkich-klientow/](https://zaufanatrzeciastrona.pl/post/spora-wpadka-morele-net-mozna-bylo-pobierac-dane-wszystkich-klientow/)  
**INFO:** W formularzu ratalnym na wspomnianym serwisie wykryto podatność typu IDOR, która pozwalała na odczytywanie danych (adres e-mail, numer telefonu, kwota zamówienia) dowolnych klientów, jeśli znało się ich numer zamówienia i było zalogowanym użytkownikiem (zalogowanym na dowolne konto). Luka została zgłoszona przez czytelnika i załatana w ciągu 2 godzin, a według serwisu nie została szerzej wykorzystana.  

**Jak SEO psuje internet i jak się przed tym bronić?**  
[https://www.internet-czas-dzialac.pl/seo-belkot/](https://www.internet-czas-dzialac.pl/seo-belkot/)  
**INFO:** Ciekawa analiza zjawiska tzw. SEO Bełkotu, czyli tworzenia stron internetowych przeładowanych frazami kluczowymi i sztucznie rozwleczonymi treściami, które utrudniają użytkownikowi szybkie dotarcie do potrzebnych informacji, ale za to całkiem nieźle pozycjonują się w wyszukiwarkach. Problemem nie jest bezpośrednio SEO, a coś odrobinę innego. O co chodzi i jak z tym zjawiskiem walczyć, tego dowiesz się z artykułu.  

**Reverse engineering klienta LLM w Cursorze z użyciem TensorZero**  
[https://www.tensorzero.com/blog/reverse-engineering-cursors-llm-client/](https://www.tensorzero.com/blog/reverse-engineering-cursors-llm-client/)  
**INFO:** Autorzy stworzyli coś na wzór proxy między środowiskiem Cursor a dostawcami LLM, wykorzystując framework TensorZero. Przechwytywali i analizowali każde zapytanie oraz odpowiedź modelu. Pokazują, jak za pomocą proxy i poprawnej konfiguracji (m.in. CORS i auth) można uzyskać pełną przejrzystość działania tej aplikacji AI i eksperymentować z modelami, promptami oraz danymi wyjściowymi. Ostatecznie udało się zobaczyć, jakie konkretne dane (w tym prompty i stan użytkownika) Cursor wysyła do modeli językowych. Ciekawostka dla bardziej zaawansowanych użytkowników.  

**Architektura systemu WhatsAppa i sposoby radzenia sobie z ogromną skalą (film, 14m)**  
[https://www.youtube.com/watch?v=fFPV8zO_S40](https://www.youtube.com/watch?v=fFPV8zO_S40)  
**INFO:** Film wyjaśnia, jak zbudowana jest infrastruktura WhatsAppa. Od połączeń TCP i wykorzystania Erlanga, przez "chat serwery" rozproszone geograficznie, po mechanizmy zapewniające wysoką odporność na błędy. Z filmu dowiesz się, jak wygląda routing wiadomości w czasie rzeczywistym, przechowywanie tymczasowych danych, przełączanie między trybami online/offline, komunikacja w grupach i jak ogarnięto tryb multidevice. Sporo technologicznych ciekawostek.  

**==LINKI TYLKO DLA PATRONÓW==**

**Budowanie i sprzedaż agentów AI bez kodu z użyciem n8n (film, 8h i 30m)**  
[https://uw7.org/un_b68086aa47302/](https://uw7.org/un_b68086aa47302/)  
**INFO:** Rozbudowany, ponad 8-godzinny kurs tworzenia agentów AI bez potrzeby pisania kodu, z użyciem platformy n8n. Film omawia nie tylko podstawy automatyzacji i działania agentów AI, ale także przeprowadza przez proces budowania ponad 15 rzeczywistych automatyzacji. Od prostych scenariuszy po systemy z pamięcią, architekturą wielu agentów, własnymi API itp. Dużo praktycznych przykładów, całość zrealizowana przyjaznym językiem, z omówieniem integracji, credentiali i technik debugowania. Idealne dla osób z IT chcących wejść w temat AI/Automation jako dostawcy rozwiązań lub twórcy usług produktowych.  

**"Tańczący z botami" - nagranie mojego wystąpienia z Infoshare 2025**  
[https://patronite.pl/post/82748/tanczacy-z-botami-nagranie-z-infoshare-2025](https://patronite.pl/post/82748/tanczacy-z-botami-nagranie-z-infoshare-2025)  
**INFO:** Na tegorocznej edycji Infoshare dzieliłem się inspiracjami na automatyzacje w życiu prywatnym i zawodowym. Nie jest to typowy tutorial, a raczej pokazanie możliwości, co da się zautomatyzować, aby żyć spokojniej i mniej martwić się np. o swój biznes, będąc na urlopie. Uprzedzając pytania: tak, byłem mocno przeziębiony podczas wygłaszania prelekcji ;)