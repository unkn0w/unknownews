Cześć!

Kolejna porcja interesujących materiałów dla branży IT właśnie wleciała na Twoją skrzynkę :)

Dziś zamiast bloku "pora na sponsora" (Ty także możesz zostać sponsorem) będzie mała prywata.

W najbliższy poniedziałek (13.10) o 20:00 spotkam się z Mateuszem Chrobokiem w transmisji na żywo, gdzie porozmawiamy o automatyzacji zadań w internecie. Skupimy się na pracy z narzędziami takimi jak Make, Notion, Todoist, Gmail, Google Drive i kilku innych.

Zapisz się na listę oczekujących, a przypomnimy Ci o wydarzeniu, a jeśli je przegapisz, to prześlemy nagranie z powtórką:

[https://s.mrugalski.pl/webinar-automatyzacje](https://s.mrugalski.pl/webinar-automatyzacje)  

Podczas spotkania pokażemy krok po kroku, jak automatyzujemy dwa proste zadania. Wykorzystamy przy tym (opcjonalnie) wsparcie sztucznej inteligencji.

Dołącz do nas na żywo - na koniec spotkania będzie sekcja Q&A, gdzie odpowiemy na pytania widzów.

 

Zapraszam do lektury dzisiejszego wydania.

 

◢ #unknownews ◣

**Agent AI zarządza całym homelabem dzięki n8n? (film, 47m)**  
[https://www.youtube.com/watch?v=budTmdQfXYU](https://www.youtube.com/watch?v=budTmdQfXYU)  
**INFO:** Czy da się zautomatyzować cały homelab przy użyciu jednego narzędzia typu no-code? W tym filmie autor (NetworkChuck) pokazuje, jak zbudował swojego agenta AI przy użyciu n8n, którego zadaniem jest monitorowanie, diagnozowanie i samodzielne naprawianie usług w homelabie. Terry komunikuje się przez Telegrama, wykonuje polecenia po SSH i uczy się rozpoznawać problemy w Dockerze, Proxmoxie, UniFi czy Plexie. Film pełen jest przykładów użycia requestów HTTP, webhooków, API i własnych scenariuszy. Świetny przykład naprawdę użytecznego wdrożenia agentów AI.  

**Dlaczego Windows 95 nie miał domyślnej tapety - to nie takie proste...**  
[https://informatykzakladowy.pl/dlaczego-windows-95-nie-mial-domyslnej-tapety/](https://informatykzakladowy.pl/dlaczego-windows-95-nie-mial-domyslnej-tapety/)  
**INFO:** Nie wiem, czy jesteś w takim wieku, aby pamiętać pracę na Windows 95, ale system ten po instalacji nie miał domyślnie ustawionej tapety. Oczom użytkowników ukazywało się charakterystyczne tło w morsko-zielonym kolorze. Dlaczego Windows 95 nie mógł mieć domyślnej tapety, tak jak wszystkie inne systemy? Wbrew pozorom nie wynikało to ze względów estetycznych czy z decyzji podjętych przez specjalistów od user experience. Za tym rozwiązaniem stały pewne ograniczenia techniczne. Jakie? Tego dowiesz się z tego artykułu.  

**Buduj swój zespół niczym drużynę z gry RPG**  
[https://newsletter.manager.dev/p/build-your-engineering-team-like](https://newsletter.manager.dev/p/build-your-engineering-team-like)  
**INFO:** Jak wiadomo, 'przed wyruszeniem w drogę należy zebrać drużynę', ale taka zbudowana z samych najlepszych programistów niekoniecznie doprowadzi do sukcesu projektu. Aby praca była naprawdę efektywna, w zespole potrzebni są ludzie o różnych umiejętnościach. Autor tego artykułu przedstawia ciekawe podejście, przypominające kompletowanie drużyny w grach typu RPG. Tę koncepcję z gier można przełożyć również na pracę w branży IT. Jakich umiejętności warto szukać u ludzi i kogo koniecznie musisz mieć w swoim zespole? Tego dowiesz się z artykułu.  

**CERT Polska jako narzędzie cenzury? Kontrowersje wokół nowej ustawy (film, 10m)**  
[https://www.youtube.com/watch?v=jkCO5ssgb4U](https://www.youtube.com/watch?v=jkCO5ssgb4U)  
**INFO:** CERT Polska od lat prowadzi listę ostrzeżeń, która pomaga chronić polskich internautów przed zagrożeniami typu phishing, fałszywe inwestycje czy złośliwe oprogramowanie. Korzystają z niej dobrowolnie dostawcy internetu i firmy, co czyni ją skutecznym i zaufanym narzędziem. Tymczasem nowy projekt ustawy wdrażający Digital Services Act (DSA) może otworzyć furtkę do wprowadzania na listę także stron naruszających prawa autorskie, co zdaniem wielu ekspertów przesuwa cel istnienia takiej listy z ochrony użytkowników bardziej w stronę cenzury internetu. Film analizuje, jakie konsekwencje może mieć ta zmiana. Ważny nie tylko dla branży cybersecurity temat.  

**Dlaczego modele językowe uważają, że istnieje emoji konika morskiego?**  
[https://vgel.me/posts/seahorse/](https://vgel.me/posts/seahorse/)  
**INFO:** Jest szansa, że w sieci natknąłeś się na jeden z tysięcy wpisów na temat tego, aby zapytać dowolny model językowy o to, jak wygląda emoji konika morskiego (seahorse). Nawiasem mówiąc, możesz to zrobić, bo efekty są momentami skrajnie zabawne. Pytanie jednak brzmi: dlaczego konik morski stał się nową "truskawką" (strawberry)? Na czym polega ta nietypowa halucynacja? W artykule przedstawiono możliwe powody tego zbiorowego błędu w modelach. Ciekawe zagadnienie.  

**10 lat życia z zawartością jednego plecaka - doświadczenia Jeremy'ego Malufa**  
[https://jeremymaluf.com/onebag/](https://jeremymaluf.com/onebag/)  
**INFO:** Autor od 2015 roku żyje minimalistycznie, ograniczając cały swój dobytek do plecaka o pojemności 9 litrów i podróżując w trybie onebag - bez bagażu rejestrowanego. We wpisie omawia swoje podejście do sprzętu, garderoby, technologii i życia w ruchu, pokazując, że takie podejście może prowadzić do większej wolności i mniejszej ilości stresu w podróży. Super jest to, że przedstawia on pełną listę wszystkich przedmiotów, które posiada i z których korzysta na co dzień. Wrzucam jako inspirację dla podróżujących ludzi z branży IT.  

**Automatyzacja zadań z użyciem Make - webinar [autopromocja]**  
[https://s.mrugalski.pl/webinar-automatyzacje](https://s.mrugalski.pl/webinar-automatyzacje)  
**INFO:** Już w poniedziałek (13.10) o 20:00 widzimy się wraz z Mateuszem Chrobokiem podczas spotkania na żywo, gdzie porozmawiamy o automatyzacji zadań z punktu widzenia twórców internetowych, jak i przedsiębiorców. Podczas spotkania pokażemy krok po kroku, jak automatyzujemy dwa przykładowe zadania, więc jak najbardziej będzie praktyka! Zapisz się na listę oczekujących, a przypomnimy Ci o spotkaniu, a jeśli nie uda Ci się wpaść, to prześlemy nagranie z niego.  

**Google chce wymusić weryfikację tożsamości autorów aplikacji także poza Play Store**  
[https://www.ciemnastrona.com.pl/google/2025/10/02/google-play-store-weryfikacja-tozsamosci.html](https://www.ciemnastrona.com.pl/google/2025/10/02/google-play-store-weryfikacja-tozsamosci.html)  
**INFO:** Firma Google planuje wprowadzenie obowiązkowej weryfikacji tożsamości twórców aplikacji nie tylko w Sklepie Play, ale również przy instalacjach oprogramowania spoza oficjalnego marketu. Zmiana ma wejść w życie pilotażowo w 2026 roku, a rok później objąć już cały androidowy świat. Autor analizuje, co nowe regulacje mogą oznaczać dla niezależnych programistów, użytkowników Androida i otwartość całego ekosystemu.  

**Stacja UVB-76 - tajemniczy kanał radiowy, który brzęczy od czasów ZSRR (film, 25m)**  
[https://www.youtube.com/watch?v=qVmlxEVJjcw](https://www.youtube.com/watch?v=qVmlxEVJjcw)  
**INFO:** Film opowiada o jednej z najbardziej znanych stacji numerycznych nadających na falach krótkich. Mimo że brzmi to jak jakaś pozostałość z zimnej wojny, ona wciąż działa i emituje tajemnicze sygnały, w tym sporadyczne komunikaty głosowe po rosyjsku. W materiale omówiono historię tej stacji oraz jej możliwe zastosowania. Autor pokazuje także, jak samodzielnie odebrał sygnał tej stacji. Materiał idealny dla fanów krótkofalarstwa.  

**Google AI Studio Build - generowanie aplikacji bez kodowania? (film, 14m)**  
[https://www.youtube.com/watch?v=gcivGeaE9lc](https://www.youtube.com/watch?v=gcivGeaE9lc)  
**INFO:** Google uruchomiło aplikację Build (dawniej Canvas) - nową funkcję w AI Studio, pozwalającą za pomocą prostego promptowania wygenerować własną aplikację. W filmie zobaczysz, czym tak naprawdę są te aplikacje, jak działają, gdzie kończy się magia no-code, a zaczynają istotne ograniczenia. Przetestowane zostają również przykładowe projekty (BanAnimate, FitCheck), a autor pokazuje krok po kroku proces budowania własnej aplikacji AI oraz omawia jej eksport do Drive, GitHuba i chmury Google. Dowiesz się też, dlaczego trzeba uważać przy wdrożeniu gotowego kodu na produkcję i komu ta platforma może się realnie przydać.  

**Przykład to najlepsza dokumentacja - dlaczego?**  
[https://rakhim.exotext.com/examples-are-the-best-documentation](https://rakhim.exotext.com/examples-are-the-best-documentation)  
**INFO:** Większość oficjalnych dokumentacji skupia się na formalnych definicjach i zaawansowanych konceptach, pomijając proste przykłady użycia, które pomogłyby zrozumieć opisywane funkcje w praktyce. Ten naprawdę krótki tekst pokazuje, jak nawet podstawowa funkcja w Pythonie może być trudna do zrozumienia bez podania odpowiedniego kontekstu. Zobacz, jak dałoby się znacznie prościej zaprezentować tę samą wiedzę.  

**Naucz się podstaw języka migowego z AI - kurs online**  
[https://signs-ai.com/](https://signs-ai.com/)  
**INFO:** Signs to darmowa platforma wspierana przez firmę NVIDIA, która umożliwia naukę amerykańskiego języka migowego (ASL). Użytkownik może trenować znaki przed kamerą, otrzymując informację zwrotną w czasie rzeczywistym. Obraz z Twojej kamery nie jest wykorzystywany do uczenia modelu (chyba że świadomie poprosisz, aby tak było). Chwilę się tym bawiłem i aplikacja działa zaskakująco dobrze. Warto podkreślić, że język ASL (amerykańska wersja migowego) jest w dużej części niekompatybilny z PJM (Polskim Językiem Migowym).  

**Coinplex - jak działała największa piramida finansowa ostatnich lat? (film, 26m)**  
[https://www.youtube.com/watch?v=JWxrsl7wPC8](https://www.youtube.com/watch?v=JWxrsl7wPC8)  
**INFO:** To ciekawy przykład jednej z najbardziej bezczelnych piramid finansowych w Polsce, która zdołała oszukać dziesiątki tysięcy osób i wyłudzić od nich niemałą kasę. Z pozoru była to nowoczesna aplikacja oparta na AI i inwestycjach, a w rzeczywistości - po prostu świetnie zorganizowany schemat Ponziego. Film pokazuje, jak działał ten scam: od fałszywej narracji technologicznej (w tym marketingowy bełkot typu 'kwantyzacja'), przez uzależniające mechaniki w stylu gier mobilnych, po marketing oparty na zapraszaniu znajomych. Ciekawy temat.  

**Najlepsze narzędzia do nauki programowania dla dzieci w wieku szkolnym**  
[https://www.commonsense.org/education/lists/best-coding-tools-for-elementary](https://www.commonsense.org/education/lists/best-coding-tools-for-elementary)  
**INFO:** Zestawienie zawiera ponad 20 aplikacji, gier i platform edukacyjnych, które pomagają dzieciom w wieku od przedszkola do końca podstawówki rozwijać podstawowe umiejętności programowania - od prostych bloków po pisanie kodu. Narzędzia podzielono według wieku i typu interakcji (np. roboty, aplikacje mobilne, puzzle fizyczne), a wiele z nich oferuje darmowy dostęp lub wersje próbne, co ułatwia rozpoczęcie nauki. W opisie każdego narzędzia podano rekomendowany wiek dziecka (klasę), cenę aplikacji oraz krótką recenzję.  

**Reporter BBC był rekrutowany przez grupę ransomware?**  
[https://www.bbc.com/news/articles/c3w5n903447o](https://www.bbc.com/news/articles/c3w5n903447o)  
**INFO:** Do dziennikarza zajmującego się cyberbezpieczeństwem w BBC niespodziewanie odezwał się członek grupy Medusa, który zaoferował mu udział w ataku ransomware na stację BBC w zamian za procent okupu. Jak łatwo się domyślić, dziennikarz odmówił współpracy. Na grzecznej propozycji oczywiście się nie skończyło. Jakie były kolejne kroki przestępców i jak zakończyła się sprawa? O tym w artykule.  

**Modele, które same tworzą modele? - Jakub Pachocki o przyszłości AI (film, 40m)**  
[https://www.youtube.com/watch?v=yvFj2YuW3ak](https://www.youtube.com/watch?v=yvFj2YuW3ak)  
**INFO:** Jakub Pachocki, Chief Scientist w OpenAI, w rozmowie odsłania kulisy tworzenia najpotężniejszych obecnie systemów sztucznej inteligencji. Opowiada o przełomie O1, czyli modelu, który samodzielnie prowadzi rozumowanie, a także o tym, jak AI może w przyszłości odkrywać nowe twierdzenia matematyczne i docelowo programować bez udziału człowieka. Poruszane są również tematy związane z reinforcement learning, syntetycznymi danymi, robotyką i "wewnętrznym monologiem" modeli językowych. Interesujący wywiad.  

**Historia baz danych - od kart perforowanych po wektory semantyczne (film, 15m)**  
[https://www.youtube.com/watch?v=lvCZk3k4-34](https://www.youtube.com/watch?v=lvCZk3k4-34)  
**INFO:** Skąd się wzięły bazy danych i jak stały się fundamentem współczesnego świata IT? Film przedstawia historię ich rozwoju - od kart perforowanych i elektromechanicznych maszyn Holleritha, przez system SABRE, rewolucję baz relacyjnych, aż po powstanie języka SQL i późniejszy kryzys skalowalności rozwiązany przez NoSQL i systemy rozproszone. Pokazano też powstanie takich projektów jak Oracle, MongoDB czy Cassandra oraz aktualne trendy, takie jak np. bazy wektorowe i bazy AI-ready. Ciekawy materiał przekrojowy na temat baz plus lekcja historii w jednym.  

**Automatyczne wdrożenia kodu przy użyciu git push bez CI/CD**  
[https://garrido.io/notes/simple-automated-deployments-git-push/](https://garrido.io/notes/simple-automated-deployments-git-push/)  
**INFO:** Aby Twoja aplikacja wylądowała na serwerze docelowym, skompilowała się i uruchomiła, wcale nie potrzebujesz skomplikowanego workflow CI/CD. Wystarczy zwykły hook skonfigurowany w repozytorium Gita. Artykuł pokazuje, jak to zrealizować na przykładzie bloga działającego na platformie Hugo. Blog generuje się po każdym dodanym poście, bez wykorzystania rozwiązań takich jak np. GitHub Actions. Całość oparta jest na prostym skrypcie bashowym.  

**Wykrywanie zbrodni wojennych z wykorzystaniem otwartoźródłowych narzędzi**  
[https://bigdatarepublic.nl/articles/detecting-war-crimes-from-space/](https://bigdatarepublic.nl/articles/detecting-war-crimes-from-space/)  
**INFO:** Zespół CIR wraz z BigData Republic stworzył automatyczny pipeline oparty o SQLMesh i DuckDB, który pomaga w wykrywaniu podpaleń domów cywilnych jako potencjalnych zbrodni wojennych w Sudanie. System opiera się na danych z otwartych źródeł (np. na obrazach satelitarnych Sentinel-2, danych o pożarach z NASA FIRMS i geometrii budynków Google'a). Dzięki automatyzacji czas walidacji wykrytych pożarów spadł z godzin do minut, pozwalając analitykom skupić się na weryfikacji i dokumentowaniu zdarzeń. Wrzucam to nie jako artykuł o zabarwieniu okołopolitycznym, ale jako przykład bardzo ciekawego i sprytnego użycia technologii.  

**Dlaczego każdy developer powinien spróbować self-hostingu?**  
[https://dev.to/code42cate/every-developer-needs-to-self-host-43mm](https://dev.to/code42cate/every-developer-needs-to-self-host-43mm)  
**INFO:** Self-hosting często kojarzy się albo z pasjonatami branży IT (którzy mają trochę za dużo wolnego czasu), albo z ludźmi, którzy chcą oszczędzić i nie płacić za usługi chmurowe, gdy mogą coś hostować sami. Autor przedstawia inne podejście do tego tematu i wymienia korzyści, które daje takie rozwiązanie, niezwiązane z oszczędnością pieniędzy. A co gdyby popatrzeć na self-hosting jako na inwestycję... w swoją wiedzę? Tak. Dzięki temu rozwiązaniu możesz szybciej się rozwijać. Jak? O tym w artykule.  

**Twórz maile/newslettery przy użyciu Tailwind CSS i Maizzle**  
[https://maizzle.com/](https://maizzle.com/)  
**INFO:** Tailwinda nie da się użyć w mailach, a przynajmniej nie bezpośrednio. Czytniki mailowe są zbyt ograniczone, aby było to możliwe. Jednak aplikacja Maizzle rozwiązuje ten problem. Projektujesz wygląd maila w zupełnie naturalny sposób, z użyciem Tailwind CSS, a wspomniana aplikacja przepisuje go na format zrozumiały dla np. Gmaila (wszystkie style jako inline, brak zaciągania zależności itp.). Fajne!  

**Oszuści robią deepfake znanych osób, a Meta... zarabia**  
[https://www.bankier.pl/wiadomosc/Oszusci-na-Facebooku-podszywaja-sie-pod-znane-osoby-Meta-kasuje-zyski-9020376.html](https://www.bankier.pl/wiadomosc/Oszusci-na-Facebooku-podszywaja-sie-pod-znane-osoby-Meta-kasuje-zyski-9020376.html)  
**INFO:** Na Facebooku i Instagramie mnożą się reklamy fałszywych inwestycji, w których oszuści podszywają się pod znane osoby - od prezydentów po rynkowych ekspertów - wykorzystując często nagrania deepfake i kradzież wizerunku. Ofiarami są nie tylko Polacy wpłacający tam oszczędności życia, ale i eksperci, którzy bezskutecznie próbują usuwać fejkowe reklamy ze swoimi twarzami i głosem. Artykuł opisuje działania (a raczej ich brak) ze strony Mety, odpowiedzi KNF i UODO oraz frustrację ekspertów branży cyberbezpieczeństwa, którzy zarzucają platformom współudział w procederze. Sam od miesięcy mierzę się z tym problemem. Na IG latało już kilka kont i reklam, gdzie "namawiałem" na groźne inwestycje. Instagram usunął kilka z nich - pozostałe ponoć są OK.  

**Jak powstał QNX - jeden z pierwszych mikrojądrowych systemów czasu rzeczywistego**  
[https://www.abortretry.fail/p/the-qnx-operating-system](https://www.abortretry.fail/p/the-qnx-operating-system)  
**INFO:** Pamiętam, jak na początku lat dwutysięcznych ściągnąłem z ciekawości ten system operacyjny na dyskietkę (pisali o nim w 'Komputer Świat' - to dlatego) i byłem zaskoczony, że pełne środowisko graficzne wraz z przeglądarką i edytorem tekstu może uruchomić się z nośnika 1,44 MB. Artykuł opisuje powstanie systemu QNX, jego pierwotne założenia projektowe i wyjaśnia, co tak bardzo wyróżniało go na tle innych systemów z tamtych czasów. Lektura zdecydowanie dla fanów starych komputerów.  

**Jak skalować zespoły inżynierów na przykładzie Google, Facebooka i Netflixa**  
[https://greenido.wordpress.com/2025/09/25/scaling-engineering-teams-lessons-from-google-facebook-and-netflix/](https://greenido.wordpress.com/2025/09/25/scaling-engineering-teams-lessons-from-google-facebook-and-netflix/)  
**INFO:** Autor dzieli się sprawdzonymi strategiami skalowania zespołów programistycznych, które testował przez ponad dekadę w największych firmach technologicznych. Omawia konkretne praktyki, takie jak skuteczne wdrażanie OKR-ów, dbałość o jakość kodu (na przykładzie kultury code review w Facebooku) czy filozofię 'context over control' z Netflixa. Znajdziesz tu też frameworki, metryki i techniki budowania kultury, które można wdrożyć przy zespołach liczących zarówno kilkanaście, jak i kilka tysięcy osób.  

**Nowe wydanie magazynu Paged Out! - dostępne do pobrania (PDF, 71 stron)**  
[https://pagedout.institute/](https://pagedout.institute/)  
**INFO:** Dostępny jest już szósty numer eksperymentalnego magazynu "Paged Out!", w którym każda strona to oddzielny, techniczny artykuł. Tematyka obejmuje programowanie, hobbystyczny hacking, retro komputery, demoscenę i elektronikę. Magazyn jest darmowy i otwarty na wkład społeczności, a numer #6 można pobrać jako PDF.  

**Nowe funkcje ChatGPT zabiją Zapiera, N8N itp.? (film, 18m)**  
[https://www.youtube.com/watch?v=oS6L-X3LcBo](https://www.youtube.com/watch?v=oS6L-X3LcBo)  
**INFO:** Podczas tegorocznego Dev Day OpenAI ogłosiło nowości, które mogą zmienić sposób automatyzowania zadań w internecie. Jedną z największych zapowiedzi była możliwość budowania aplikacji i agentów bezpośrednio w ChatGPT. Według autora filmu nowe funkcje (jak choćby AgentKit) potencjalnie mogą zastąpić platformy pokroju Zapiera. W materiale znajdziesz pokaz działania nowych narzędzi, omówienie ich zastosowań i przemyślenia co do przyszłości automatyzacji.  

**Rynek testerów w Polsce - jak to wygląda? (PDF, 50 stron)**  
[https://cdn2.solid.jobs/raporty/testers-2025/raport-testerzy-solidjobs.pdf](https://cdn2.solid.jobs/raporty/testers-2025/raport-testerzy-solidjobs.pdf)  
**INFO:** To raport przygotowany przez firmę SolidJobs, który podsumowuje, ile jest szacunkowo ofert pracy dla testerów manualnych i automatycznych, ile osób aplikuje na jedno miejsce, jaki stack technologiczny jest wymagany na każde ze stanowisk, jakie są przeciętne zarobki na tych stanowiskach i jak to wszystko zmieniało się w czasie w porównaniu do poprzednich lat. Cały raport to spory zbiór statystyk wraz z komentarzami ekspertów. Jeśli jest to Twoja branża, to warto rzucić okiem.  

**Zbiór narzędzi i zasobów do pracy z FastAPI**  
[https://github.com/mjhea0/awesome-fastapi](https://github.com/mjhea0/awesome-fastapi)  
**INFO:** Rozbudowana kolekcja bibliotek, rozszerzeń i materiałów edukacyjnych dla osób pracujących z frameworkiem FastAPI. Zawiera podział tematyczny obejmujący m.in. autoryzację, integrację z bazami danych, narzędzia deweloperskie i hosting, a także zestawienia powiązanych projektów open source i materiałów edukacyjnych. Dobry punkt startowy zarówno dla osób zaczynających naukę, jak i tych szukających konkretnych rozwiązań produkcyjnych.  

**Najbardziej absurdalne inwestycje z publicznych pieniędzy - Czarna Księga 2025**  
[https://wei.org.pl/czarna-ksiega-wydatkow-publicznych-edycja-2025/](https://wei.org.pl/czarna-ksiega-wydatkow-publicznych-edycja-2025/)  
**INFO:** Warsaw Enterprise Institute zebrało kilkadziesiąt przykładów nietrafionych inwestycji opłacanych z budżetu państwa, pokazując absurdy i marnotrawstwo w zarządzaniu środkami publicznymi. Wśród nich są m.in. boisko zbudowane tylko do jednej bramki w Kielcach, retencyjny zbiornik w Krakowie, który rozpadł się po pierwszej ulewie, czy program Bezpieczny Kredyt 2%, który miał pomóc obywatelom, a ostatecznie napędził zyski bankom i deweloperom. Jest też tam kilka pozycji związanych z branżą około IT. Taka ciekawostka.  

**Docker był za wolny - zastąpili go Nixem w produkcji (film, 26m)**  
[https://www.youtube.com/watch?v=iPoL03tFBtU](https://www.youtube.com/watch?v=iPoL03tFBtU)  
**INFO:** Docker nie dawał rady przy 35-gigabajtowym obrazie kontenera w środowisku CI/CD. W filmie przedstawiono, jak zespół z Anthropic wykorzystał Nix i własne narzędzie nix-sidecar do skrajnego przyspieszenia deploymentu - z kilku minut do sekund. Z filmu dowiesz się, dlaczego użycie Dockera w dużych systemach potrafi generować nieproporcjonalne koszty i jak zastąpić go rozwiązaniem opartym o replikowany cache obiektowy oraz selektywnie zamontowane ścieżki Nix Store. Prelegent przechodzi przez konkretne problemy z warstwami obrazu Dockera, problemy containerD oraz ograniczenia formatu OCI, a następnie pokazuje, jak udało się je obejść i to nie zmieniając samego Kubernetesa. Jeśli interesujesz się optymalizacją procesów w IT i lubisz wiedzieć bardzo dokładnie, jak działają technologie, to ta prezentacja Ci się spodoba.  

**Dayflow - automatyczne tworzenie osi czasu dnia na macOS**  
[https://github.com/JerryZLiu/Dayflow](https://github.com/JerryZLiu/Dayflow)  
**INFO:** Lekka aplikacja na macOS, która rejestruje aktywność ekranu z częstotliwością 1 kl./s, a następnie co 15 minut analizuje nagrania przy pomocy wybranego przez użytkownika modelu AI (chmurowego lub lokalnego). Generuje z tego wizualną oś czasu z podsumowaniami działań oraz momentami rozpraszania uwagi, przy zachowaniu pełnej kontroli nad danymi i prywatnością. Użytkownik może korzystać z Google Gemini (z własnym kluczem API), Ollama (lokalne modele) lub LM Studio. Ciekawe narzędzie do wykrywania, dlaczego czas w pracy przecieka nam między palcami.  

**Generator kreatywnych nazw domen typu 'hack' w kilka sekund**  
[https://getmyna.me](https://getmyna.me)  
**INFO:** Ten generator pozwala na podstawie wybranego słowa kluczowego wygenerować domeny będące pewnego rodzaju grą słów, czyli połączeniem części wyrazu z domeną najwyższego poziomu. Coś jak mikr.us albo instagr.am. Aplikacja przeszukuje setki rozszerzeń pod kątem możliwych kombinacji słownych, pokazując w czasie rzeczywistym dostępność i ceny tych domen. To dobre rozwiązanie dla startupów, twórców szukających oryginalnych domen.  

**Jak działa opcja Zero Data Retention w OpenRouter**  
[https://openrouter.ai/docs/features/zdr](https://openrouter.ai/docs/features/zdr)  
**INFO:** Jeśli korzystasz z modeli językowych działających w chmurze, to jednym z poważniejszych zagrożeń jest przetrzymywanie wysłanych przez Ciebie danych przez operatora tej chmury. Platforma OpenRouter wprowadziła rozwiązanie zwane Zero Data Retention (ZDR), które przeciwdziała temu zagrożeniu. Artykuł wyjaśnia, jak to działa w praktyce i jak włączyć tę funkcję (domyślnie nie jest aktywna).  

**Jakie topologie WireGuarda można zastosować przy self-hostingu w domu?**  
[https://garrido.io/notes/wireguard-topologies-for-self-hosting-at-home/](https://garrido.io/notes/wireguard-topologies-for-self-hosting-at-home/)  
**INFO:** Autor opisuje szczegółowy proces projektowania domowej infrastruktury VPN opartej na WireGuardzie, przenosząc swoje usługi z VPS-a do fizycznej maszyny w domowej sieci. Przedstawia kolejne topologie połączeń - od najprostszych połączeń wprost między urządzeniami po bardziej złożone podejścia typu hub-and-spoke. Uzasadnia też wybór każdego z tych rozwiązań na podstawie ograniczeń technicznych i kwestii bezpieczeństwa. Artykuł może być przydatny nie tylko dla hobbystów bawiących się swoim home labem, ale też dla małych zespołów i firm, które chciałyby stworzyć swoją bezpieczną sieć na bazie WireGuarda.  

**Mole - terminalowe narzędzie do głębokiego czyszczenia Maca**  
[https://github.com/tw93/Mole](https://github.com/tw93/Mole)  
**INFO:** Narzędzie pozwala na usuwanie ukrytych plików tymczasowych, logów i cache z różnych lokalizacji na dysku, często robi porządki dokładniej niż np. popularne i komercyjne aplikacje typu CleanMyMac. Mole oferuje także interaktywny analizator dysku oraz zaawansowany moduł odinstalowywania aplikacji, usuwający powiązane pliki z ponad 22 lokalizacji. Narzędzie można uruchomić w trybie testowym (coś jak 'dry-run'), aby zobaczyć zawczasu, co chciałoby usunąć.