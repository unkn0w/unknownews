Cześć!

Jak co tydzień spotykamy się w kolejnym wydaniu newslettera technologicznego. Tym razem postanowiłem przeprowadzić pewien eksperyment. Oprócz treści typowo technologicznych dodałem kilka innych materiałów (interesujących, ale spoza branży IT), które również przykuły moją uwagę w mijającym tygodniu. Zobaczę na podstawie statystyk klikalności, czy trafiają one także i w Wasze gusta.

A teraz "pora na sponsora" - Ty także możesz zostać sponsorem.
Sponsorem tego wydania newslettera jest sekurak.pl - portal zajmujący się tematyką bezpieczeństwa IT, dostarczający aktualności, artykuły i praktyczne porady dotyczące cyberbezpieczeństwa. 

Zapraszamy na Narzędziownik AI 2.0 Reloaded, czyli prawdopodobnie najbardziej kompleksowy i praktyczny kurs poświęcony narzędziom i technikom AI w Polsce. Specjalnie dla Was mamy zniżkę -60% (płacicie jedynie 280 zł netto zamiast 699 zł netto!). Wystarczy kliknąć w link, rabat naliczy się sam.

[https://sklep.securitum.pl/narzedziownik-ai-reloaded/unknown](https://sklep.securitum.pl/narzedziownik-ai-reloaded/unknown)  

Szkolenie to trzynaście krótkich (łącznie 26 godzin), intensywnych i naszpikowanych merytoryką spotkań na żywo (z dostępem do nagrań na zawsze), podczas których otrzymacie praktyczną porcję wiedzy dotyczącej zagadnień związanych ze sztuczną inteligencją. Rozpoczniemy od podstaw, czyli charakterystyki pojęć z zakresu z AI i promptowania, po czym wprowadzimy Was w świat narzędzi i zaawansowanych technik - aż po fine-tuning wybranego modelu lokalnego! W programie m. in. sesje dedykowane specjalnie dla adminów, programistów, pentesterów. Nie brakuje zagadnień związanych z bezpieczeństwem AI.

Kurs poprowadzi Tomasz Turba - konsultant ds. bezpieczeństwa IT, entuzjasta i praktyk w temacie AI. Autor kilkunastu innowacyjnych szkoleń o tematyce cyberbezpieczeństwa, AI oraz OSINT. Ma ośmioletnie doświadczenie praktyczno-naukowe z zakresu AI, przeszkolił w temacie AI już ponad 100 tysięcy osób.

Uczestnicy dostaną dodatkowo e-book z omawianymi narzędziami, certyfikat oraz quiz wiedzy.

Startujemy już 29 września o godz. 19:00 (online).
 

Zapraszam do lektury dzisiejszego wydania :)

 

◢ #unknownews ◣

**Nie potrafimy kontrolować AI - rozmowa z Polakiem (Psyho), który pokonał model OpenAI (film, 1h i 8m)**  
[https://www.youtube.com/watch?v=-fP8Gj8ReEw](https://www.youtube.com/watch?v=-fP8Gj8ReEw)  
**INFO:** Programista znany jako Psyho opowiada o swoim zwycięstwie nad modelem OpenAI podczas konkursu w Tokio oraz o głównych problemach współczesnej sztucznej inteligencji. W rozmowie poruszone są tematy pracy w OpenAI, chaosu informacyjnego, edukacji technologicznej i wyzwań etycznych stojących przed branżą. Szczere, techniczne i jednocześnie krytyczne spojrzenie na aktualny stan rozwoju AI, które może zainteresować każdego, kto zawodowo lub hobbystycznie zajmuje się technologią.  

**Jak WinRAR zarabia miliony, mimo że "nikt" go nie kupuje? (film, 16m)**  
[https://www.youtube.com/watch?v=OA6Mk3KqslI](https://www.youtube.com/watch?v=OA6Mk3KqslI)  
**INFO:** WinRAR to jeden z najbardziej znanych programów komputerowych, za którego podobno "nikt nie płaci", a mimo to potrafi generować ogromne przychody rocznie. Jak to możliwe? Autor filmu dokładnie omawia model freemium, na którym opiera się filozofia firmy, oraz pokazuje, dlaczego korporacje płacą za licencje, mimo że użytkownicy indywidualni z nich rezygnują. Pojawia się wiele ciekawych wątków: od memów i viralowego marketingu po formalne wymogi compliance i ISO, które uniemożliwiają dużym firmom korzystanie z darmowych alternatyw jak 7-Zip. Dobrze opowiedziana historia z pogranicza IT, marketingu i prawa.  

**Jak to jest być irańskim programistą w świecie globalnych usług online**  
[https://gist.github.com/avestura/ce2aa6e55dad783b1aba946161d5fef4](https://gist.github.com/avestura/ce2aa6e55dad783b1aba946161d5fef4)  
**INFO:** Autor opisuje trudności, jakie napotkał w internecie tylko z powodu tego, że mieszka w Iranie. Począwszy od usunięcia jego aplikacji z Microsoft Store, przez blokady kont w GitHubie, GitLabie i Notion, po pełną utratę danych. Wszystkie opisywane przypadki mają wspólny mianownik - sankcje nałożone na irański reżim, które odbijają się na zwykłych użytkownikach, niemających wpływu na decyzje rządu. To dość wrażliwy politycznie temat, ale dobrze jest zobaczyć, jak wyglądają sankcje z punktu widzenia przeciętnego człowieka, który jest nimi dotknięty.  

**Jak AWS S3 obsługuje 1 PB/s na wolnych dyskach HDD**  
[https://bigdata.2minutestreaming.com/p/how-aws-s3-scales-with-tens-of-millions-of-hard-drives](https://bigdata.2minutestreaming.com/p/how-aws-s3-scales-with-tens-of-millions-of-hard-drives)  
**INFO:** AWS S3 osiąga niewyobrażalną skalę - ponad 150 mln zapytań na sekundę i ponad 1 petabajt danych przesyłanych w każdej sekundzie, a to wszystko wykorzystując jednocześnie setki milionów tanich, ale też powolnych dysków HDD. Jak osiągają takie wyniki bez użycia drogich dysków SSD? Okazuje się, że sprytna architektura systemu pozwala zepchnąć na dalszy plan fizyczne ograniczenia sprzętu.  

**Jak rozpoznać kryzys samobójczy u bliskich i jak realnie pomóc (film, 18m)**  
[https://www.youtube.com/watch?v=5w9HaozgC1g](https://www.youtube.com/watch?v=5w9HaozgC1g)  
**INFO:** Co roku, 10 września obchodzony jest Światowy Dzień Zapobiegania Samobójstwom. To ważny społecznie temat. Wrzucam Wam poruszające wystąpienie Dr Halszki Witkowskiej, specjalistki w dziedzinie suicydologii, o tym, jak codzienna rozmowa i podstawowa uważność mogą uratować czyjeś życie. Film zawiera konkretne wskazówki, jak rozpoznać symptomy kryzysu psychicznego, jakie pytania zadawać osobom z myślami samobójczymi i jak reagować, gdy ktoś z naszego otoczenia potrzebuje pomocy. Wiedza, którą powinna mieć każda osoba.  

**Jak przekazywać pomysły architektoniczne, by nie zostały odrzucone - technika Nemawashi**  
[https://hodgkins.io/blog/quiet-influence-a-guide-to-nemawashi-in-engineering/](https://hodgkins.io/blog/quiet-influence-a-guide-to-nemawashi-in-engineering/)  
**INFO:** W artykule opisano, dlaczego pomysły techniczne, choć merytorycznie poprawne, często nie przechodzą w organizacji - głównie ze względu na sposób komunikowania tego zespołowi. Autor przedstawia japońską praktykę Nemawashi jako sposób na zbudowanie poparcia jeszcze przed pokazaniem projektu w szerszym gronie. Dowiesz się, jak prowadzić rozmowy 1:1 z zainteresowanymi, jak wykorzystać dokument roboczy (np. Amazonowy 6-pager) i jak zamienić 'wielką premierę pomysłu' w coś, co będzie w zasadzie zatwierdzeniem wcześniej uzgodnionej decyzji.  

**Szkolenie Narzędziownik AI 2.0 Reloaded o 60% taniej [sponsorowane]**  
[https://sklep.securitum.pl/narzedziownik-ai-reloaded/unknown](https://sklep.securitum.pl/narzedziownik-ai-reloaded/unknown)  
**INFO:** Dowiedz się, jak praktycznie korzystać z narzędzi i technik AI. 13 intensywnych spotkań online (z dostępem do nagrań), w tym sesje dla programistów, adminów i pentesterów. Oferta w specjalnej cenie przygotowana dla czytelników newslettera - szczegóły na stronie.  

**Czy warto budować klaster AI z 10 Raspberry Pi CM5? (TXT + Film, 24m)**  
[https://www.jeffgeerling.com/blog/2025/i-regret-building-3000-pi-ai-cluster](https://www.jeffgeerling.com/blog/2025/i-regret-building-3000-pi-ai-cluster)  
**INFO:** Autor postanowił zbudować klaster obliczeniowy oparty na dziesięciu modułach Raspberry Pi CM5. Przeznaczeniem całego klastra miało być uruchamianie zadań związanych ze sztuczną inteligencją. Czy z takiego klastra powstaje nam domowy superkomputer, czy jest to po prostu kasa wyrzucona w błoto? Więcej szczegółów znajdziesz w artykule oraz załączonym filmie.  

**Jak Apple wpływa na recenzentów i widzów (film, 19m)**  
[https://www.youtube.com/watch?v=XaatGXvOvxg](https://www.youtube.com/watch?v=XaatGXvOvxg)  
**INFO:** Zastanawiałeś się kiedyś, dlaczego niemal każda recenzja sprzętów Apple ma pozytywny wydźwięk? W tym materiale Kuba Klawiter pokazuje, jak Apple potrafi subtelnie wpływać na recenzentów - od zapraszania na ekskluzywne wydarzenia, po dostęp do sprzętu przed premierą tylko dla 'tych grzecznych'. Film porusza również metody manipulacji skierowane bezpośrednio do widzów, budowanie przekazów medialnych i porównuje działania Apple do strategii PR-owych innych gigantów technologicznych.  

**Czy Postgres może zastąpić Redis jako cache?**  
[https://dizzy.zone/2025/09/24/Redis-is-fast-Ill-cache-in-Postgres/](https://dizzy.zone/2025/09/24/Redis-is-fast-Ill-cache-in-Postgres/)  
**INFO:** Autor przeprowadził benchmark porównujący Redis i Postgresa (z użyciem unlogged tables) jako mechanizmów cache w prostej aplikacji webowej. Które rozwiązanie okazało się lepsze i czy podejście "Postgres jest do wszystkiego" sprawdza się także i w tym scenariuszu? Interesujący eksperyment.  

**Jak 18 firm technologicznych mierzy wpływ AI na pracę programistów?**  
[https://newsletter.pragmaticengineer.com/p/how-tech-companies-measure-the-impact-of-ai](https://newsletter.pragmaticengineer.com/p/how-tech-companies-measure-the-impact-of-ai)  
**INFO:** Artykuł przedstawia, jak takie firmy jak GitHub, Google, Microsoft czy Dropbox mierzą realne efekty wdrożenia narzędzi opartych na AI w swoich zespołach inżynierskich. Artykuł porusza kwestię, które obszary prac inżynierów najwięcej zyskują dzięki sztucznej inteligencji i dlaczego mierzenie efektywności AI jest znacznie trudniejsze, niż się wydaje.  

**Skutecznie zapobiegaj logowaniu sekretów - to nie takie proste (TXT + Film, 40m)**  
[https://allan.reyes.sh/posts/keeping-secrets-out-of-logs/?=](https://allan.reyes.sh/posts/keeping-secrets-out-of-logs/?=)  
**INFO:** Problem z sekretami w logach nie polega na jednym błędzie do poprawienia, a na dziesiątkach małych pułapek, w które można wpaść - od przypadkowego logowania danych sesji po nieprzemyślane zmiany w konfiguracji. Autor przedstawia 10 różnych technik (tzw. 'lead bullets'), które (gdy są stosowane łącznie) znacząco zmniejszają ryzyko wycieku wrażliwych danych do logów. Ten artykuł to dobrze opracowana transkrypcja wykładu z dodatkowymi przykładami. Jeśli jednak wolisz posłuchać oryginalnego wystąpienia, to link do wersji wideo znajdziesz w drugim akapicie.  

**Jak AI zmienia mózgi programistów i czyni nas... głupszymi?**  
[https://nmn.gl/blog/vibe-coding-gambling](https://nmn.gl/blog/vibe-coding-gambling)  
**INFO:** Korzystanie ze sztucznej inteligencji niewątpliwie może zwiększyć naszą wydajność w pracy, ale pytanie brzmi: jaki to ma długotrwały wpływ na programistę? Autor analizuje wpływ codziennego programowania wspieranego przez AI na rozwój umiejętności deweloperskich. Niestety, ta analiza nie jest zbyt optymistyczna. Co prawda, szybciej otrzymujemy wyniki, ale nasze umiejętności niekoniecznie się rozwijają, a być może nawet zaczynają się kurczyć. Więcej na ten temat w artykule.  

**Zdalne sterowanie, ukryte aplikacje i logowanie wszystkiego - analiza malware w chińskim TV Boxie (film, 42m)**  
[https://www.youtube.com/watch?v=vIuT7rJgc8w](https://www.youtube.com/watch?v=vIuT7rJgc8w)  
**INFO:** TV Boxy od znanych marek są dla ciebie za drogie, więc decydujesz się na kupno urządzenia z Androidem sprowadzonego z Chin? Okazuje się, że może to nie być najlepszy pomysł. Autor analizuje jedno z takich urządzeń i zagląda do środka, sprawdzając, co kryje jego oprogramowanie. To, co tam znajduje, może być niezłą pożywką dla wielbicieli teorii spiskowych, ale ilość szpiegującego oprogramowania jest imponująca. W filmie znajdziesz dokładny opis metodyki analizy - zarówno software, jak i hardware - oraz konkretne ścieżki, funkcje w kodzie i hashe służące do szyfrowania komunikacji z C2. Świetna lekcja dla osób interesujących się reverse engineeringiem Androida i bezpieczeństwem IoT.  

**Gadu-Gadu powraca? - nowy start legendarnego komunikatora? (film, 36m)**  
[https://www.youtube.com/watch?v=JeLzWEHAeOQ](https://www.youtube.com/watch?v=JeLzWEHAeOQ)  
**INFO:** W ostatnim wydaniu newslettera wrzucałem materiał omawiający upadek GG, ale Gadu-Gadu, kultowy polski komunikator, który dominował w latach 2000., wciąż żyje - i to z ambitnym planem na przyszłość. W rozmowie z Jarkiem Rybusem (byłym i obecnym rzecznikiem GG) pojawiają się nie tylko wspomnienia z czasów świetności, ale i konkrety o tym, jak Gadu-Gadu zamierza wrócić do gry. W filmie m.in.: aktualne statystyki użycia aplikacji, plany rebrandingu na GG App i rozwoju jako superaplikacja z funkcjami płatności i komunikacji bez powiązań z Big Techem.  

**Katalog aplikacji Agentów AI - wszystkie z otwartym kodem**  
[https://github.com/ashishpatel26/500-AI-Agents-Projects](https://github.com/ashishpatel26/500-AI-Agents-Projects)  
**INFO:** Nazwa repozytorium sugeruje, że znajduje się tam przynajmniej 500 agentów AI, ale kolekcja jest dopiero tworzona, więc jest ich znacznie mniej - to tylko taki ambitny cel autora. Jednak już teraz znajdziesz tam całkiem sporo praktycznych zastosowań dla rozwiązań agentowych. Może to być dla ciebie inspiracją do tworzenia własnych narzędzi tego typu.  

**Proton blokuje konta dziennikarzy? Poważna rysa na wizerunku firmy prywatnościowej (film, 13m)**  
[https://www.youtube.com/watch?v=nw1kjslHsZ0](https://www.youtube.com/watch?v=nw1kjslHsZ0)  
**INFO:** ProtonMail (dziś znany jako Proton) przez lata zdobywał zaufanie jako jedna z nielicznych firm stawiających realny opór wobec żądań udostępniania danych użytkowników. Sytuacja zmieniła się, gdy Proton - na żądanie południowokoreańskich służb - zablokował konta dziennikarzy kultowego pisma Frak. Rzekomo powodem było przypuszczalne powiązanie z działalnością hakerską. Pojawiły się pytania: czy to koniec transparentności i bezkompromisowości Protona? Czy dziennikarze działający w duchu responsible disclosure powinni obawiać się podobnych sytuacji?  

**Every Noise at Once - przeglądarka gatunków muzycznych**  
[https://everynoise.com/](https://everynoise.com/)  
**INFO:** Ile znasz gatunków muzycznych? Ta interaktywna mapa gromadzi ich ponad 6000 - od klasycznego rocka i jazzu po jakieś memiczne podgatunki trapu czy brazylijskiego funku. Każdy gatunek jest klikalny i umożliwia odsłuchanie przykładowych utworów, co pomaga w poznawaniu zupełnie nowych brzmień. Niezła kopalnia inspiracji, jeśli masz ochotę wyjść ze swojej muzycznej bańki.  

**Lista 5 książek, które zmieniły moją karierę jako inżyniera oprogramowania**  
[https://newsletter.techworld-with-milan.com/p/5-books-behind-my-growth-as-a-cto](https://newsletter.techworld-with-milan.com/p/5-books-behind-my-growth-as-a-cto)  
**INFO:** Autor dzieli się pięcioma książkami, które najmocniej wpłynęły na jego rozwój w branży IT - od pierwszych kroków jako programista, aż po stanowisko CTO. To nie tylko spis tytułów, ale też krótkie omówienie tego, co wyniósł z danej pozycji. Jeśli chcesz rozbudować swoją bibliotekę, to tutaj znajdziesz inspirację, co warto kupić.  

**Łańcuch Markowa to taki pierwotny LLM? - jak to działa**  
[https://elijahpotter.dev/articles/markov_chains_are_the_original_language_models](https://elijahpotter.dev/articles/markov_chains_are_the_original_language_models)  
**INFO:** Być może słyszałeś kiedyś o 'Łańcuchu Markowa', do którego często porównywane są współczesne modele językowe. Tylko czym są te łańcuchy, jak one działają, do czego tak naprawdę się nadają i czy porównywanie ich z LLM-ami ma jakikolwiek sens? Ciekawy artykuł z interaktywnym przykładem pokazującym, jak to rozwiązanie działa w praktyce.  

**Dlaczego aplikacje offline-first nie zdobyły popularności?**  
[https://marcobambini.substack.com/p/why-local-first-apps-havent-become](https://marcobambini.substack.com/p/why-local-first-apps-havent-become)  
**INFO:** Aplikacje lokalne z synchronizacją offline obiecują prywatność i natychmiastowy dostęp do danych, ale w praktyce mało kto wdraża je poprawnie, bo poprawna synchronizacja rozproszonych danych jest po prostu trudna. Większość aplikacji tego typu nie zapewnia prawidłowego działania bez sieci. Kolejkują one zmiany lokalnie i czekają, aż pojawi się sieć, aby zsynchronizować je z backendem. To prowadzi niekiedy do utraty danych i do niepewności użytkownika, czy jego praca nie została utracona. Artykuł pokazuje, jakie konkretne problemy występują przy implementacji takich aplikacji i jak można te problemy rozwiązać.  

**Jak zmotywować się do zrobienia czegoś, na co nie masz ochoty - garść porad**  
[https://ashleyjanssen.com/how-to-motivate-yourself-to-do-a-thing-you-dont-want-to-do/](https://ashleyjanssen.com/how-to-motivate-yourself-to-do-a-thing-you-dont-want-to-do/)  
**INFO:** Motywacja do nieprzyjemnych lub odkładanych na później zadań często pojawia się dopiero w trakcie ich wykonywania. Autorka pokazuje, jak wykorzystać takie mechanizmy, jak dzielenie zadań na mniejsze kawałki, łączenie ich z czymś przyjemnym, budowanie zewnętrznej odpowiedzialności, gamifikacja czy sprytny system nagród. Dzięki temu artykułowi poznasz kilka sztuczek, które pomogą ci ruszyć z miejsca, nawet gdy bardzo nie chce ci się działać. Treść mało techniczna.  

**Agentic AI vs Vibe Coding - gdy AI staje się członkiem zespołu programistów**  
[https://medium.com/@elliotgraebert/agentic-ai-has-changed-my-career-2c6e3dd29708](https://medium.com/@elliotgraebert/agentic-ai-has-changed-my-career-2c6e3dd29708)  
**INFO:** Autor, mimo że nie kodował od lat, dzięki podejściu vibe coding oraz zastosowaniu agentowego AI zaczął regularnie commitować zmiany w kodzie produkcyjnym w swoim zespole. Rozpoczął od prostych poprawek UI z pomocą narzędzi takich jak Windsurf, a następnie zautomatyzował i zrównoleglał zadania za pomocą wielu workspace'ów i mechanizmu Coder Tasks. Ciekawa perspektywa na pracę z kodem.  

**Strona bez klas - eksperyment z HTML i CSS opartym wyłącznie na tagach i atrybutach**  
[https://aaadaaam.com/notes/no-class/](https://aaadaaam.com/notes/no-class/)  
**INFO:** Autor całkowicie zrezygnował z używania klas CSS i przebudował swoją stronę w oparciu o semantyczne tagi HTML, warstwy kaskady i niestandardowe atrybuty. Jak trudne jest utrzymanie tak napisanych arkuszy CSS i jak bardzo jest to czasochłonne, aby je zbudować? Czy autor podjąłby się takiego eksperymentu ponownie? Więcej na ten temat można dowiedzieć się z artykułu.  

**YAML z piekła rodem - ukryte pułapki i nieoczywiste zachowania**  
[https://ruudvanasseldonk.com/2023/01/11/the-yaml-document-from-hell](https://ruudvanasseldonk.com/2023/01/11/the-yaml-document-from-hell)  
**INFO:** Chcesz zapisać mapowanie portu 22 z kontenera na port 22 Twojej maszyny? W YAML-u taka konfiguracja to "- 22:22". Tylko dlaczego Twój kontener wylądował na porcie numer 1342? Zapisujesz kody krajów w YAML? Dlaczego Norwegia to "False", a słowo "on" to "True"? Poznaj garść bugów w implementacji tego popularnego formatu.  

**Dlaczego AI bardziej pomaga seniorom niż juniorom?**  
[https://elma.dev/notes/ai-makes-seniors-stronger/](https://elma.dev/notes/ai-makes-seniors-stronger/)  
**INFO:** Wygląda na to, że założenie, że juniorzy programujący z pomocą AI zastąpią bardziej doświadczonych kolegów, nie znajduje obecnie potwierdzenia w rzeczywistości. AI świetnie wspiera szybkie iteracje, automatyzuje rutynowe zadania i przyspiesza pracę, ale... tylko w rękach osób, które naprawdę rozumieją, co robią. Artykuł tłumaczy, dlaczego w obecnym stanie rozwoju technologia ta bardziej wzmacnia pozycję seniorów i jak niewłaściwe jej użycie przez niedoświadczonych może prowadzić do poważnych problemów z jakością, architekturą i bezpieczeństwem kodu.  

**Nowości w CSS, które warto znać - edycja 2025**  
[https://frontendmasters.com/blog/what-you-need-to-know-about-modern-css-2025-edition/](https://frontendmasters.com/blog/what-you-need-to-know-about-modern-css-2025-edition/)  
**INFO:** Na przestrzeni ostatniego roku do CSS-a trafiła masa ciekawych funkcji, które albo niebawem wchodzą do przeglądarek, albo właśnie zyskały oficjalne wsparcie. Wśród nich m.in. możliwość animowania do wartości auto, nowe funkcje logiczne, własne funkcje, automatyczne dopasowanie rozmiaru pól formularzy, stylowalne selecty, czy zdecydowanie lepsze domyślne zawijanie tekstu. Lektura obowiązkowa dla frontendowców.  

**Jak wpływać na innych bez manipulacji - 5 stylów wpływu**  
[https://andiroberts.com/leadership-questions/how-to-influence-others-without-manipulating](https://andiroberts.com/leadership-questions/how-to-influence-others-without-manipulating)  
**INFO:** Artykuł przedstawia pięć stylów wpływu (racjonalizowanie, asertywność, negocjowanie, inspirowanie i budowanie mostów), które umożliwiają skuteczne przekonywanie innych bez używania manipulacji. Każdy styl ma swoje mocne strony i pewne ryzyka, a kluczem do skutecznej komunikacji jest dobre dopasowanie stylu rozmowy i argumentowania do sytuacji i rozmówcy, zamiast polegania wyłącznie na swoim domyślnym podejściu. To nie jest artykuł technologiczny, ale wierzę, że umiejętność efektywnej rozmowy przyda się każdemu, niezależnie od branży. Wrzucam jako ciekawostkę.  

**Zatrudnianie tylko seniorów może szkodzić twojej firmie - dlaczego?**  
[https://workweave.dev/blog/hiring-only-senior-engineers-is-killing-companies](https://workweave.dev/blog/hiring-only-senior-engineers-is-killing-companies)  
**INFO:** Większość firm chciałaby zatrudniać specjalistów w swojej branży, a najlepiej, aby każdy zatrudniony był seniorem. Autor artykułu udowadnia jednak, że pomijanie juniorów podczas rekrutacji to ogromny błąd. Zwłaszcza że mamy teraz wysyp wielu tzw. AI-native juniorów, którzy potrafią szybko się wdrażać i przynosić realną wartość firmie. Autor opisuje również skuteczny, pięcioetapowy proces rekrutacyjny, który pomaga wyłapać najbardziej obiecujących kandydatów z niskim doświadczeniem, ale dużym potencjałem. Więcej informacji znajdziesz w artykule.  

**Oboe - narzędzie do tworzenia kursów edukacyjnych z jednego prompta**  
[https://oboe.fyi/](https://oboe.fyi/)  
**INFO:** Ta platforma służy do tworzenia kursów do nauki w zasadzie dowolnej rzeczy (nie tylko branża IT). Są to kursy do Twojego prywatnego rozwoju, a nie takie przeznaczone na sprzedaż. Wpisujesz przykładowo nazwę technologii, której chciałbyś się nauczyć, a w zamian dostajesz lekcje do przerobienia, podcast do wysłuchania na temat tej technologii, gry i zabawy związane z tą technologią, "fiszki" do odpytywania o terminy związane z daną technologią itd. Przetestowałem to na kilku przykładach i efekty wyglądają całkiem przyzwoicie. W darmowej wersji możesz wygenerować dwa prywatne kursy miesięcznie.  

**Jak działa komputer kwantowy? - przystępne wprowadzenie (film, 30m)**  
[https://www.youtube.com/watch?v=gRRLwP863CY](https://www.youtube.com/watch?v=gRRLwP863CY)  
**INFO:** Ostatnio dużo mówi się o komputerach kwantowych i o tym, co się stanie, gdy będą już publicznie dostępne. Ale czy na pewno wszyscy wiemy, czym są te tajemnicze komputery kwantowe? Ten film to wyjaśnia. Wspomniane zagadnienia obejmują podstawy mechaniki kwantowej, różnice między bitami a kubitami oraz istotne zjawiska, takie jak superpozycja, splątanie i interferencja. To wszystko brzmi skomplikowanie, ale autor zna się na rzeczy i potrafi wyjaśnić te zagadnienia w dość przystępny sposób.  

**Zdalne odblokowywanie FileVault w macOS 26 przez SSH i Tailscale (film, 14m)**  
[https://www.youtube.com/watch?v=833pTn_3HYI](https://www.youtube.com/watch?v=833pTn_3HYI)  
**INFO:** Dawniej, jeśli używało się komputera z systemem macOS jako serwera, na przykład w firmie, trzeba było raczej wyłączyć szyfrowanie dysku twardego (dla własnej wygody, kosztem bezpieczeństwa danych). Powodem było to, że w przypadku restartu urządzenia konieczne było fizyczne podejście do niego i zalogowanie się na miejscu, ponieważ odszyfrowanie dysku przez sieć nie było możliwe. macOS w wersji 26 ("Tahoe") wprowadził nową funkcję - możliwość zdalnego logowania przez SSH do urządzenia z zaszyfrowanym dyskiem. Jest to możliwe dzięki temu, że macOS przed odszyfrowaniem ładuje miniaturowy system operacyjny, umożliwiający jedynie wpisanie hasła przez sieć.  

**Jak ludzie używają ChatGPT - analiza 1,5 mln rozmów**  
[https://openai.com/index/how-people-are-using-chatgpt/](https://openai.com/index/how-people-are-using-chatgpt/)  
**INFO:** OpenAI i Harvard przeanalizowali 1,5 miliona rozmów użytkowników z ChatGPT, tworząc najbardziej kompleksowe badanie rzeczywistego wykorzystania tej technologii. Wyniki pokazują, że ChatGPT jest wykorzystywany głównie do codziennych zadań - takich jak pisanie, planowanie czy uzyskiwanie porad. Różnice w adopcji tej technologii między płciami znacząco się zmniejszają. Co ważne, tylko 30% użycia ChatGPT dotyczy pracy, a aż 70% życia osobistego, co potwierdza wpływ AI zarówno na produktywność zawodową, jak i na jakość życia. Link do pełnego raportu znajdziesz w przedostatnim akapicie tekstu.  

**Bezszelestne rekwizyty filmowe - jak powstają (Film, 7m)**  
[https://blog.jgc.org/2025/09/is-movie-prop-ultimate-laptop-bag.html](https://blog.jgc.org/2025/09/is-movie-prop-ultimate-laptop-bag.html)  
**INFO:** Jeśli oglądasz filmy i seriale, to często widzisz, że bohaterowie używają papierowych toreb na zakupy, grają w bilarda, wrzucają lód do szklanki - tylko każda z tych czynności generuje niesamowity hałas na planie. Jak to się dzieje, że tego wcale nie słychać podczas nagrania? Okazuje się, że istnieje pewna kategoria rekwizytów, które nie wydają dźwięków. Ten film nie jest związany z branżą IT, ale spodobał mi się na tyle, że postanowiłem go tutaj umieścić i być może Ciebie też zainteresuje.  

**ShadowLeak - atak zero-click pozwalający na kradzież danych przez agenta ChatGPT**  
[https://www.radware.com/blog/threat-intelligence/shadowleak/](https://www.radware.com/blog/threat-intelligence/shadowleak/)  
**INFO:** Ciekawy rodzaj ataku w usłudze Deep Research od ChatGPT, który jest podatny tylko wtedy, gdy do danych źródłowych podłączymy również Gmaila. Atak opiera się na złośliwie spreparowanym mailu, który zawiera instrukcje niewidoczne dla człowieka, ale zrozumiałe dla agenta, zmuszając sztuczną inteligencję do przesłania prywatnych informacji na serwer atakującego. Cała kradzież danych przebiega po stronie chmury OpenAI, więc użytkownik nie ma praktycznie żadnej technicznej możliwości, aby się przed tym zabezpieczyć.  

**Co się dzieje, gdy przez 30 minut rozmawiasz z nieznajomym?**  
[https://pudding.cool/2025/06/hello-stranger/](https://pudding.cool/2025/06/hello-stranger/)  
**INFO:** Eksperyment badawczy nazwany CANDOR corpus objął ponad 1700 rozmów między prawie 1500 osobami, które wcześniej się nie znały i miały rozmawiać przez pół godziny o czymkolwiek. Uczestnicy rekrutowani z różnych grup społecznych, wiekowych i światopoglądowych oceniali swój nastrój przed i po rozmowie, co pozwoliło śledzić ich emocjonalne zmiany. Projekt pokazuje, jak rzadko wchodzimy w relacje z osobami spoza naszej bańki i jak takie interakcje mogą budować "społeczne mosty", które dziś tak trudno tworzyć. Stronę sugeruję czytać na komputerze ze względu na nietypową nawigację.