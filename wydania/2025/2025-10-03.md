Cześć!

Przybywam z kolejną porcją interesujących treści z branży IT (i nie tylko).

Ubiegłotygodniowy eksperyment z wrzucaniem luźniejszych treści mniej związanych bezpośrednio z branżą IT wyszedł całkiem przyzwoicie, więc od czasu do czasu (gdy coś wpadnie mi w ręce), podzielę się z Wami materiałami takimi, jak np. dzisiejszy link nr 2.

A teraz pora na sponsora - Ty także możesz zostać sponsorem lub patronem newslettera.

Sponsorem tego wydania newslettera jest Grupa ADM - to firma szkoleniowa oferująca szeroki zakres szkoleń z zakresu administracji sieciami i serwerami oraz z tematyki cyberbezpieczeństwa.

Tylko do 8 października możesz dołączyć do darmowego warsztatu "Podstawy automatyzacji z N8N", gdzie podczas 90-minutowego spotkania dowiesz się:
Czym jest narzędzie no-code N8N i jak je zainstalować,
jak zbudować swoje pierwsze scenariusze do automatyzacji zadań,
jak uruchomić własnego agenta AI i dodać go do automatyzacji,
jak zintegrować N8N z komunikatorem i wydawać polecenia agentowi AI
Zapisz się na warsztat

Podczas warsztatu będziesz mieć okazję integrować się z API chmurowych modeli językowych, podłączysz się do API Telegrama, a także sprawisz, aby stworzone automatyzacje pomagały Ci w wykonywaniu rutynowych zadań związanych z serwerami, czy Twoimi procesami CI/CD.

Zapisując się na listę zainteresowanych, otrzymasz dostęp do nagrania ze spotkania.
Pamiętaj, że masz czas na zapis jedynie do 8 października.

[https://s.mrugalski.pl/warsztatyn8n](https://s.mrugalski.pl/warsztatyn8n)  
 

◢ #unknownews ◣

**Eseje, które ukształtowały moje podejście do programowania**  
[https://refactoringenglish.com/blog/software-essays-that-shaped-me/](https://refactoringenglish.com/blog/software-essays-that-shaped-me/)  
**INFO:** Autor przedstawia listę esejów i blogów, które miały największy wpływ na jego sposób myślenia o inżynierii oprogramowania na przestrzeni ostatnich 20 lat. Każdy z tekstów jest omawiany przez pryzmat wniosków, jakie autor z nich wyciągnął, i ich wpływu na karierę. To lista lektur, które nie tylko uczą, ale często całkowicie zmieniają sposób patrzenia na tworzenie oprogramowania - zarówno od strony technicznej, jak i organizacyjnej.  

**Jak czytać, żeby zapamiętać? - skuteczna metoda robienia notatek (film, 23m)**  
[https://www.youtube.com/watch?v=uiNB-6SuqVA](https://www.youtube.com/watch?v=uiNB-6SuqVA)  
**INFO:** Film nie jest bezpośrednio związany z branżą IT, ale może być przydatny dla każdego, kto musi skutecznie opanować dużą ilość wiedzy. Początkowo może się wydawać, że prezentowana metoda nie jest niczym odkrywczym. Jednak gdy wysłuchasz filmu do końca, zrozumiesz, czym ten nietypowy sposób notowania różni się od sposobu stosowanego przez większość ludzi na co dzień. Materiał jest szczególnie wart wysłuchania dla studentów i juniorów, którzy muszą szybko przyswoić duże ilości wiedzy.  

**Lista ostrzeżeń CERT Polska zostanie wykorzystana do walki z piractwem?**  
[https://zaufanatrzeciastrona.pl/post/skandal-z-wrzutka-lobbystow-na-liste-ostrzezen-cert-polska/](https://zaufanatrzeciastrona.pl/post/skandal-z-wrzutka-lobbystow-na-liste-ostrzezen-cert-polska/)  
**INFO:** Od wielu lat w sieci działa lista ostrzeżeń przygotowywana przez CERT Polska. Jest to lista domen, które wyłudzają dane albo rozpowszechniają złośliwe oprogramowanie. Z tą listą bardzo chętnie integrują się dostawcy internetu, jak i prywatni użytkownicy. Do tej pory funkcjonowało to dobrze i było zupełnie "neutralne politycznie". Istnieje jednak szansa, że to się zmieni, ponieważ do projektu ustawy wdrażającej unijny akt o usługach cyfrowych (tzw. DSA), dopisano zapisy umożliwiające dodawanie do tej listy ostrzeżeń CERT-u domen naruszających na przykład prawa autorskie. Wprowadzenie nowych przepisów może osłabić skuteczność działania tej listy, a także sprawić, że dotychczasowi jej użytkownicy wycofają się z chęci integracji z nią. Więcej w artykule.  

**Przyszłość Polski w obliczu rewolucji - eksperci o AI, nauce i kapitałach (film, 44m)**  
[https://www.youtube.com/watch?v=O5YlNDF8ThA](https://www.youtube.com/watch?v=O5YlNDF8ThA)  
**INFO:** Pięciu ekspertów z dziedziny AI, software i szeroko pojętej nauki spotyka się na Uniwersytecie Jagiellońskim, by szczerze porozmawiać o przyszłości Polski w kontekście innowacji, nauki i rozwoju technologii. Eksperci tłumaczą, dlaczego tak niewiele polskich marek osiąga globalny sukces, co blokuje powstawanie ekosystemu startupów, jak wygląda "playbook" Doliny Krzemowej i co byłoby potrzebne, by podobne środowisko powstało w Polsce. Mocny głos o znaczeniu kultury działania, finansowania i odwagi w budowaniu globalnych firm. Materiał szczególnie ważny dla osób z branży technologicznej, zainteresowanych AI, ekosystemami innowacji i przyszłością nauki w Polsce.  

**Jak okablować dom raz, a dobrze - ethernet i światłowód**  
[https://scottstuff.net/posts/2025/09/30/home-ethernet/](https://scottstuff.net/posts/2025/09/30/home-ethernet/)  
**INFO:** Jeśli przebudowujesz swój dom lub mieszkanie i chcesz zrealizować sensowną infrastrukturę sieciową, która będzie Ci służyła przez lata, to ten artykuł może być dla Ciebie. Autor opisuje trzy poziomy zaawansowania: od prostej sieci Wi-Fi, przez okablowanie z punktem dystrybucyjnym, aż po instalację światłowodu dla pełnej skalowalności sieci w przyszłości. Autor podpowiada też, kiedy warto rozważyć każde z tych rozwiązań, jakich typów kabli używać, jak okablowywać pomieszczenia i które błędy konstrukcyjne mogą w przyszłości drogo kosztować.  

**Dostęp do Perplexity za darmo na rok - promocja PayPal**  
[https://www.perplexity.ai/join/p/paypal-subscription](https://www.perplexity.ai/join/p/paypal-subscription)  
**INFO:** Perplexity to jedna z popularniejszych wyszukiwarek bazujących na sztucznej inteligencji. Jeśli przegapiłeś wcześniejszą promocję od T-Mobile, gdzie rozdawano roczny abonament za darmo, teraz pojawiła się druga okazja na jego zgarnięcie. PayPal rozdaje takie konta. Jedyne, co trzeba zrobić, to aktywować pakiet PRO za pomocą linku, logując się kontem PayPal. Warunek jest taki, że konto musi być założone przed 1 września 2025. Oczywiście promocja dotyczy tylko użytkowników, którzy do tej pory nie posiadali konta PRO.  

**Podstawy automatyzacji z N8N - darmowy warsztat [sponsorowane]**  
[https://s.mrugalski.pl/warsztatyn8n](https://s.mrugalski.pl/warsztatyn8n)  
**INFO:** Dowiedz się, jak automatyzować zadania bez pisania kodu za pomocą aplikacji N8N uruchomionej na własnym serwerze. Zbuduj prostego agenta AI usprawniającego rutynowe zadania i zintegruj go ze swoimi codziennymi procesami. Zapisz się, a jeśli nie możesz dołączyć osobiście, otrzymasz nagranie ze spotkania.  

**Dlaczego warto dodać debug-view do swojej bazy danych**  
[https://chrispenner.ca/posts/views-for-debugging?=](https://chrispenner.ca/posts/views-for-debugging?=)  
**INFO:** Jeśli często debugujesz dane w relacyjnych bazach danych (PostgreSQL, MySQL itp.) i musisz ręcznie pisać rozbudowane zapytania z wieloma JOIN-ami, to warto rozważyć stworzenie widoków SQL, które automatycznie łączą wszystkie potrzebne tabele. Takie podejście pozwala na szybsze odnajdywanie błędów. Debug-view nie zajmuje miejsca w bazie, a przyspiesza analizę, więc warto pomyśleć o ich wdrożeniu.  

**Zbudowałem własną wyszukiwarkę internetową z miliardem embeddingów**  
[https://blog.wilsonl.in/search-engine/](https://blog.wilsonl.in/search-engine/)  
**INFO:** Autor postanowił stworzyć od zera własną wyszukiwarkę internetową, która nie opiera się na dopasowywaniu słów kluczowych, lecz na zrozumieniu semantycznym zapytań użytkownika. W artykule znajdziesz szczegółowy opis architektury systemu: od normalizowania HTML-a, przez masowe crawlowanie (50k stron/s), aż po hosting klastra GPU i optymalizacje opóźnień (500 ms czas odpowiedzi). Ciekawe rozwiązanie, które może być dla Ciebie inspiracją do tworzenia własnych mechanizmów wyszukiwania informacji.  

**Zbudujmy własne, proste urządzenie IoT - system powiadomień**  
[https://bertwagner.com/posts/splashflag-building-an-iot-swimming-notification-device-from-scratch/](https://bertwagner.com/posts/splashflag-building-an-iot-swimming-notification-device-from-scratch/)  
**INFO:** Autor stworzył od zera własne urządzenie IoT, które powiadamia sąsiadów o tym, że jego dzieci pływają w basenie i zaprasza ich dzieci do wspólnej zabawy. Projekt oparty o ESP32-S3 Nano zawiera m.in. serwomechanizm podnoszący flagę, ekran LCD do wyświetlania wiadomości, portal Wi-Fi z autokonfiguracją, aktualizacje OTA, komunikację z wykorzystaniem MQTT i prostą aplikację webową do wysyłania powiadomień. Całość zamknięta została w samodzielnie wydrukowanej obudowie. W tekście z opisem budowy znajdziesz także film prezentujący to rozwiązanie.  

**Chrome DevTools MCP pozwala AI na interakcję z prawdziwą przeglądarką**  
[https://addyosmani.com/blog/devtools-mcp/](https://addyosmani.com/blog/devtools-mcp/)  
**INFO:** Chrome DevTools MCP działa jako lokalny serwer MCP, który za pomocą Puppeteera i Chrome DevTools Protocol udostępnia przeglądarkę Chrome dla agentów AI, umożliwiając im sterowanie, debugowanie i analizowanie działania aktualnie otwartych stron www w czasie rzeczywistym. Dzięki temu AI może przeprowadzać analizę wydajności, przeglądać DOM, logi z konsoli, czy symulować interakcje użytkownika.  

**"Nie, bo nie!" - słów kilka o odmawianiu w pracy**  
[https://newsletter.weskao.com/p/why-no-is-a-complete-sentence-is-dangerous-advice](https://newsletter.weskao.com/p/why-no-is-a-complete-sentence-is-dangerous-advice)  
**INFO:** Chociaż idea "nie to kompletne zdanie" miała pomóc ludziom w stawianiu granic, jej dosłowne stosowanie może prowadzić do nieporozumień i konfliktów w pracy. Autorka podpowiada, jak odmawiać w sposób uprzejmy, nie rezygnując przy tym ze swojej asertywności, ale też nie spalając mostów w zespole. Znajdziesz tu konkretne porady - od dodania krótkiego wyjaśnienia, przez zastosowanie kompromisów, aż po używanie słowa "bo" dla zwiększenia perswazji komunikatu.  

**Czy da się zbudować telefon Samsung z części z AliExpress? (film, 12m)**  
[https://www.youtube.com/watch?v=Hyf-vkBZMgY](https://www.youtube.com/watch?v=Hyf-vkBZMgY)  
**INFO:** Youtuber postanowił zbudować Samsunga Galaxy S22 Ultra z części kupionych na AliExpress. Film dokumentuje krok po kroku proces składania telefonu - od zakupu komponentów, przez montaż, aż po sprawdzenie, czy wszystko faktycznie działa. Autor porównuje też koszt budowy z ceną odnowionego telefonu i analizuje jakość poszczególnych części. Nie wszystko w tak zbudowanym smartfonie działa tak, jak powinno, ale wygląda to ciekawie. Czy ten proces w ogóle się opłaca? Więcej w filmie.  

**Co Amazon pokazał na jesiennej prezentacji sprzętowej 2025?**  
[https://www.engadget.com/home/everything-announced-at-amazons-fall-hardware-event-143557140.html](https://www.engadget.com/home/everything-announced-at-amazons-fall-hardware-event-143557140.html)  
**INFO:** Jak co roku Amazon zaprezentował swoje nowe urządzenia. Są nowe głośniki Echo. Pojawiły się dwa nowe modele. Do tego nowy Fire TV Stick 4K, seria telewizorów Omni QLED i sporo integracji przygotowanych pod Alexa+. Więcej w artykule.  

**Dlaczego JSON nie działa tak samo w każdej technologii**  
[https://blog.dochia.dev/blog/json-isnt-json/](https://blog.dochia.dev/blog/json-isnt-json/)  
**INFO:** Choć JSON uchodzi za format jednolity i naprawdę prosty, w praktyce różne języki programowania i biblioteki parsujące traktują go na swój własny sposób. Artykuł pokazuje, jak nawet podstawowe typy danych (liczby całkowite, zmiennoprzecinkowe czy ciągi znaków) mogą być odczytywane inaczej w JavaScripcie, Pythonie, Go, Javie czy C#, co może prowadzić do błędów, szczególnie przy przekraczaniu zakresów precyzji. Szczególną uwagę poświęcono problemom z precyzją liczb (np. ID z baz danych), różnym strategiom obróbki Unicode itp.  

**Jak polskie portale reagują na zgłaszanie nielegalnych treści? (PDF, 39 stron)**  
[https://dyzurnet.pl/uploads/2023/12/Od_zgloszenia_do_reakcji.pdf](https://dyzurnet.pl/uploads/2023/12/Od_zgloszenia_do_reakcji.pdf)  
**INFO:** Zespoły Cyberpolicy i Dyżurnet przygotowały raport, w którym prezentują badanie przeprowadzone na 34 popularnych polskich portalach internetowych, gdzie często pojawiają się tam materiały o kontrowersyjnych treściach (Wykop, Kwejk, JBZD, Sadistic itp.). Zespół starał się sprawdzić, jak trudne jest zgłoszenie takich treści, jaka jest reakcja moderatorów, czy istnieje automatyczna moderacja wstępna i jak wygląda cały ten proces. Jak dla mnie, opisany proces moderacji wygląda raczej kiepsko, a ponad 50% badanych serwisów nie spełnia ustawowych wymogów związanych z regulaminami i polityką prywatności.  

**Blokowanie reklam na YouTube - trudności i aspekty techniczne**  
[https://github.com/rkk3/ad-accelerator/blob/main/lessons_post.md](https://github.com/rkk3/ad-accelerator/blob/main/lessons_post.md)  
**INFO:** Autor opisuje proces tworzenia i udostępniania darmowego rozszerzenia do przeglądarki Chrome, które miało upraszczać pomijanie reklam na YouTubie bez konieczności używania adblockerów. W tym krótkim tekście znajdziesz aspekty techniczne realizowanego projektu (jak to się dzieje, że rozwiązanie w ogóle działa) oraz wyzwania, jakie YouTube stawia przed twórcami tego rodzaju oprogramowania, bo jak się okazuje, zwykłe pomijanie reklam nie jest takie proste do realizacji, na jakie wygląda.  

**CDA jako "polski YouTube"? - historia sukcesu nietypowego portalu**  
[https://www.wirtualnemedia.pl/ciekawy-przypadek-cda-odslaniamy-kulisy-polskiego-youtube,7193085440035584a](https://www.wirtualnemedia.pl/ciekawy-przypadek-cda-odslaniamy-kulisy-polskiego-youtube,7193085440035584a)  
**INFO:** Serwis CDA przez lata był postrzegany jako polskie centrum piractwa. Jednak w ostatnich latach przeszedł drogę od kontrowersyjnego hostingu z szarej strefy do legalnego dystrybutora filmów. Co się zmieniło, jakie usprawnienia wprowadzono i jakim cudem CDA weszło na giełdę i zarabiało tak wielką kasę? Więcej w artykule.  

**iFixit rozbiera iPhone Air - cieńszy, ale łatwiejszy w naprawie**  
[https://www.ifixit.com/News/113171/iphone-air-teardown](https://www.ifixit.com/News/113171/iphone-air-teardown)  
**INFO:** Sporo się ostatnio mówi o rekordowo cienkim (nieco ponad 5 mm) iPhone Air. Zespół iFixit postanowił rozkręcić smartfona na kawałki i zobaczyć, co ma w środku. Zaskakujące jest to, że pomimo swojej rekordowej smukłości, to urządzenie osiągnęło całkiem przyzwoity poziom naprawialności. Jeśli lubisz oglądać wnętrza nowoczesnej elektroniki, to ten artykuł jest dla Ciebie. W środku znajdziesz też film prezentujący całą operację.  

**Jak przebudowałam stronę startupu z pomocą Claude Code jako nie-programista**  
[https://blog.nseldeib.com/p/pairing-with-claude-code-to-rebuild](https://blog.nseldeib.com/p/pairing-with-claude-code-to-rebuild)  
**INFO:** Autorka pokazuje, jak korzystając z Claude Code CLI, GitHub CLI i Figma Dev Mode MCP Server, udało jej się samodzielnie przebudować stronę internetową swojej firmy bez angażowania zespołu programistów. W artykule znajdziesz opis przejścia przez cały workflow - od pisania kodu, przez review i pull requesty, aż po optymalizacje. Było to możliwe dzięki "pair programmingowi" z AI. Ciekawy i szczegółowy opis, jak wygląda współpraca z Claude w praktycznym projekcie, także z perspektywy osoby nietechnicznej.  

**Piractwo wygrywa ze streamingiem? - jak do tego doszło? (film, 16m)**  
[https://www.youtube.com/watch?v=H6Oac6mtytg](https://www.youtube.com/watch?v=H6Oac6mtytg)  
**INFO:** Jeszcze dekadę temu piractwo powoli odchodziło w cień, bo legalne serwisy VOD były tanie, wygodne i miały wszystko, czego potrzebował przeciętny widz. Coś jednak poszło nie tak. Rosnące ceny, blokady współdzielenia kont, znikające z dnia na dzień filmy, podział praw do treści na dziesiątki platform... Widzowie poczuli się oszukani. W efekcie piractwo wróciło i to w wersji lepszej niż kiedykolwiek. Co dokładnie zawaliła branża VOD? Jakie są tego skutki i co oznacza to dla przyszłości cyfrowych treści? Tego dowiesz się z filmu.  

**Dlaczego AI nie zastąpiła jeszcze radiologów? - i raczej szybko tego nie zrobi**  
[https://www.worksinprogress.news/p/why-ai-isnt-replacing-radiologists](https://www.worksinprogress.news/p/why-ai-isnt-replacing-radiologists)  
**INFO:** Wiesz, że ponad 78% wszystkich urządzeń wspomaganych przez AI w medycynie działa w branży radiologicznej? Mimo że sztuczna inteligencja potrafi już z ogromną dokładnością diagnozować choroby na podstawie obrazów medycznych, zapotrzebowanie na ludzkich radiologów stale rośnie. Dlaczego tak się dzieje, skoro AI momentami przewyższa w tej dziedzinie skuteczność ludzi? Przy innych zawodach oznaczałoby to szybkie wyparcie ludzi z branży, ale nie w radiologii. Rozwiązanie tej zagadki znajdziesz w artykule.  

**Git exclude vs. git ignore - czym się różnią i kiedy używać którego?**  
[https://marijkeluttekes.dev/blog/articles/2025/09/03/git-exclude-a-handy-feature-you-might-not-know-about/](https://marijkeluttekes.dev/blog/articles/2025/09/03/git-exclude-a-handy-feature-you-might-not-know-about/)  
**INFO:** Git ignore zna niemal każdy programista, ale git exclude to narzędzie, które często pozostaje niezauważone. Pod względem składni oba rozwiązania są identyczne. Jeśli na pierwszy rzut oka mało co je różni, to w jakim celu istnieją dwa osobne rozwiązania? W artykule znajdziesz praktyczne scenariusze użycia exclude, porównanie ignore oraz wskazówki, jak i kiedy stosować każdy z tych mechanizmów.  

**Jak rozprowadzać własne skrypty przez Homebrew**  
[https://justin.searls.co/posts/how-to-distribute-your-own-scripts-via-homebrew/](https://justin.searls.co/posts/how-to-distribute-your-own-scripts-via-homebrew/)  
**INFO:** Jeśli jesteś użytkownikiem systemu macOS, to najprawdopodobniej korzystasz z menedżera pakietów Homebrew. Artykuł krok po kroku tłumaczy, jak opublikować własne narzędzie CLI w Homebrew przy użyciu dedykowanego tzw. tap-a - czyli zewnętrznego repozytorium formuł. Autor przechodzi przez cały proces, od stworzenia tap-a, przez budowę formuły i jej wersjonowanie, aż do automatyzacji aktualizacji z pomocą GitHub Actions.  

**NAVOICA - polska platforma edukacyjna**  
[https://navoica.pl/](https://navoica.pl/)  
**INFO:** To darmowa platforma e-learningowa oferująca kursy online z różnych dziedzin, przygotowane przez polskie uczelnie i instytucje. Użytkownicy mogą uczyć się we własnym tempie i otrzymać certyfikaty potwierdzające ukończenie zajęć. NAVOICA to dobra opcja dla osób chcących poszerzać wiedzę bez płacenia za kursy. Znajdziesz tam obecnie 24 pozycje w kategorii "Informatyka".  

**Porady, które warto znać jako początkujący programista**  
[https://raheeljunaid.com/blog/advice-for-developers/](https://raheeljunaid.com/blog/advice-for-developers/)  
**INFO:** Autor dzieli się zestawem 15 praktycznych wskazówek, które chciałby znać na początku swojej kariery jako developer. Tekst porusza tematy takie jak praca z kodem legacy, znaczenie relacji i widoczności w zespole, realistyczne planowanie oraz unikanie pułapek perfekcjonizmu. Sporo zdroworozsądkowych rad.  

**Apple Xserve 3.1 - serwer od Apple, o którym nikt nie pamięta (film, 27m)**  
[https://www.youtube.com/watch?v=wY7ydF-Dlrs](https://www.youtube.com/watch?v=wY7ydF-Dlrs)  
**INFO:** Nie wszyscy o tym wiedzą, ale firma Apple naprawdę kiedyś produkowała serwery rackowe i to całkiem ciekawe. W filmie autor przedstawia ostatni wyprodukowany serwer Apple, pokazując jego budowę, możliwości MacOS X Server i nietypowe zastosowane komponenty (np. karta graficzna MXM czy dedykowany RAID). Są też eksperymenty: montaż nowego CPU, dodatkowego RAM-u oraz instalacja macOS Sequoia z użyciem OpenCore.  

**Raport DORA 2025 - AI nie naprawia zespołów, a wzmacnia to, co już jest**  
[https://cloud.google.com/blog/products/ai-machine-learning/announcing-the-2025-dora-report/](https://cloud.google.com/blog/products/ai-machine-learning/announcing-the-2025-dora-report/)  
**INFO:** Raport ciekawie pokazuje dość zaskakujący wniosek, że jeśli do słabo działającego zespołu dodasz sztuczną inteligencję, to powstanie jeszcze słabiej działający zespół. Natomiast gdy do dobrego zespołu wprowadzisz to rozwiązanie, znacząco poprawisz wyniki. AI to amplifikator, a nie narzędzie do naprawiania czegoś. Ciekawostką jest, że według badania 9 na 10 programistów obecnie wykorzystuje sztuczną inteligencję w codziennej pracy. Z tekstu dowiesz się również, kto najwięcej zyskuje na wprowadzeniu AI i jak to rozwiązanie wpływa na produktywność programistów oraz na jakość kodu.  

**Jak może wyglądać sztuczna inteligencja w 2030 roku?**  
[https://epoch.ai/blog/what-will-ai-look-like-in-2030](https://epoch.ai/blog/what-will-ai-look-like-in-2030)  
**INFO:** Raport analizuje wpływ dalszej ekspansji AI do 2030 roku pod kątem wymagań sprzętowych, energetycznych oraz ekonomicznych, zakładając przy tym nawet setki miliardów dolarów inwestycji i zużycie gigawatów mocy obliczeniowej. Zdaniem autorów kontynuacja obecnych trendów może doprowadzić do przełomowych możliwości w nauce. Pamiętaj, że ten artykuł to tylko przewidywania, a jaka naprawdę będzie przyszłość za kilka lat, tego nikt nie wie.  

**Jak działa tag output w HTML i dlaczego powinieneś go używać**  
[https://denodell.com/blog/html-best-kept-secret-output-tag](https://denodell.com/blog/html-best-kept-secret-output-tag)  
**INFO:** Wszyscy znamy element "input", ale czy wiesz, że istnieje też element "output"? Istnieje on w specyfikacji HTML od lat, ale wciąż rzadko występuje w projektach - co może być zaskakujące, bo rozwiązuje problem dynamicznego prezentowania wyników z natywnym wsparciem dla czytników ekranu. Artykuł pokazuje realne zastosowania tagu output w rozwiązaniach takich jak kalkulatory, walidacja formularzy czy wyświetlanie wartości zmienianych suwakami.  

**Handy - lokalna aplikacja do transkrypcji mowy na tekst**  
[https://handy.computer/](https://handy.computer/)  
**INFO:** To niewielkie narzędzie pozwala na szybkie przekształcanie wypowiadanych zdań w tekst wpisywany automatycznie do aktywnego pola tekstowego na ekranie. Działa lokalnie, nie wysyła nagrań do chmury i obsługuje tryb push-to-talk oraz własne skróty klawiszowe. Projekt jest darmowy, otwartoźródłowy i dostępny na wiele platform (Windows/Linux/MacOS).  

**Sora 2 i nowa aplikacja - filmy + dźwięk + Cameo (film, 21m)**  
[https://www.youtube.com/watch?v=gzneGhpXwjU](https://www.youtube.com/watch?v=gzneGhpXwjU)  
**INFO:** OpenAI zaprezentowało drugą wersję modelu Sora, pozwalającego na tworzenie filmów wysokiej jakości. Nowy model generuje także dźwięk, w tym realistyczne dialogi, efekty dźwiękowe i odgłosy tła. Wprowadzono również funkcję "Cameo", która umożliwia umieszczanie siebie lub innych w już wygenerowanej scenie. Wystarczy kilkusekundowe nagranie źródłowe. Więcej szczegółów w filmie.  

**K340A - tajemniczy komputer z radaru DUGA w Czarnobylu (film, 28m)**  
[https://www.youtube.com/watch?v=kHiCHRB-RlA](https://www.youtube.com/watch?v=kHiCHRB-RlA)  
**INFO:** Pierwszy w historii dokument poświęcony komputerowi K340A - niezwykle zaawansowanemu jak na swoje czasy, stworzonemu w latach 60. i używanemu przez radziecki system radarowy DUGA, znany jako 'rosyjski dzięcioł'. Z filmu dowiesz się, jak działał, jak wyglądała jego konstrukcja, skąd pochodził jego nietypowy projekt i dlaczego był niezbędny w DUGA. Autorzy filmu przez prawie dekadę badali zarówno archiwalne dokumenty, jak i samą infrastrukturę w Czarnobylu, by dotrzeć do informacji, których przez lata nie było w publicznym obiegu. Coś dla fanów starych technologii.  

**SafeLine - samohostowalny WAF i reverse proxy do ochrony aplikacji webowych**  
[https://github.com/chaitin/SafeLine](https://github.com/chaitin/SafeLine)  
**INFO:** SafeLine to samodzielnie hostowany Web Application Firewall (WAF) działający jako reverse proxy, chroniący aplikacje webowe przed atakami takimi jak SQL injection, XSS, RCE czy SSRF. Oferuje m.in. szyfrowanie HTML i JS, mechanizmy rate limiting, ochronę przed botami i listy kontroli dostępu. W porównaniach wypada lepiej niż darmowa wersja Cloudflare pod względem skuteczności wykrywania ataków i poziomu fałszywych alarmów.  

**Slack żądał niemal 200k rocznie od fundacji - absurdalne praktyki cenowe? (film, 21m)**  
[https://www.youtube.com/watch?v=C28ywQbyKxs](https://www.youtube.com/watch?v=C28ywQbyKxs)  
**INFO:** Hack Club, organizacja non-profit wspierająca młodych programistów, nagle otrzymała od Slacka ultimatum: albo płacicie 200k dolarów rocznie, albo tracicie wszystkie dane z ostatnich 11 lat. Film opisuje pełen kontekst tej sytuacji, tłumacząc, jak zmiany w polityce cenowej Slacka i naciski ze strony działu sprzedaży prowadzą do nieakceptowalnych sytuacji - zwłaszcza dla małych organizacji czy startupów. W materiale dużo mówi się też o toksycznych aspektach enterprise billing, vendor lock-in, AI feature'ach, których nikt nie chce, i rosnących kosztach narzędzi używanych przez całe branże. Dla wszystkich, którzy korzystają ze Slacka w pracy lub projektach - zdecydowanie warto obejrzeć.  

**Warracker - otwartoźródłowy tracker gwarancji do samodzielnego hostowania**  
[https://github.com/sassanix/Warracker](https://github.com/sassanix/Warracker)  
**INFO:** Masz sporo elektroniki i sprzętu AGD w domu, a liczba tych urządzeń stale się zwiększa? Każde z nich posiada gwarancję, ale nie masz pojęcia, do kiedy ta gwarancja obowiązuje. To oprogramowanie może pomóc Ci rozwiązać ten problem. Potrafi ono nie tylko zapisywać daty końca gwarancji, ale też poinformuje Cię o zakończeniu okresu ochronnego. Jeśli lubisz mieć wszystko pod kontrolą, to jest to ciekawe rozwiązanie, które może Ci się przydać.  

**==LINKI TYLKO DLA PATRONÓW==**

**Kurs tworzenia agentów AI - 12 lekcji (TXT + kod + wideo)**  
[https://uw7.org/un_f321127c467e4/](https://uw7.org/un_f321127c467e4/)  
**INFO:** Repozytorium zawiera darmowy kurs, który wprowadza do budowy agentów AI w oparciu o frameworki Microsoftu, takie jak Semantic Kernel, AutoGen i Azure AI Agent Service. Każda z 12 lekcji zawiera kod w Pythonie, krótkie wideo i linki do dodatkowych materiałów, a całość dostępna jest w kilkudziesięciu językach - w tym po polsku (wideo nadal jest EN). Kurs korzysta z gotowych modeli językowych dostępnych na GitHubie i Azure.