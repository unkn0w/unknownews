O co chodzi z tymi hieroglifami?!

Cześć!

W tym tygodniu ponownie zebrałem pokaźną kolekcję technologicznych smaczków. Będzie trochę do poczytania, trochę do przemyślenia i sporo filmów do oglądnięcia. Wierzę, że znajdziesz coś dla siebie :)

A teraz "Pora na sponsora" - też możesz zostać sponsorem, a jeśli podoba Ci sie to co publikuję, możesz dołączyć do grona patronów.

Sponsorem tego wydania newslettera jest Grupa ADM - firma szkoleniowa oferująca szkolenia z zakresu administracji sieciami i serwerami oraz kursy z zakresu cyberbezpieczeństwa.

Dowiadujesz się o awariach od wkurzonych użytkowników? A może martwisz się, że hakerzy mogą atakować Twoje systemy, a Ty się o tym nie dowiesz?

Zapisz się na bezpłatne warsztaty "Monitoring IT na 5 sposobów" i naucz się, jak to zmienić.

[https://s.mrugalski.pl/monitoringWarsztaty](https://s.mrugalski.pl/monitoringWarsztaty)  

Podczas 90-minutowego spotkania poznasz praktyczne zastosowanie najważniejszych narzędzi do monitoringu: Zabbix (który ostrzeże Cię przed awariami, zanim dowiedzą się o nich użytkownicy), Wazuh (soft chroniący przed cyberatakami), Uptime Kuma (monitorujący dostępność Twoich usług online) oraz protokół SNMP do komunikacji z urządzeniami sieciowymi.

Warsztaty poprowadzi Arkadiusz Siczek - administrator i architekt systemów IT z ponad 15-letnim doświadczeniem, założyciel Grupy ADM i autor bloga Askomputer.

Każdy zapisany na warsztaty uczestnik otrzyma w prezencie e-booka "Dobre praktyki Zabbix" oraz dostęp do nagrania spotkania jeśli nie możesz uczestniczyć na żywo.

Spotkanie odbędzie się 1 września o godzinie 14:00.

Zapraszam do lektury dzisiejszego wydania.

 

◢ #unknownews ◣

**TrueNAS na Raspberry Pi - czy ma to sens? (film, 7m)**  
[https://www.youtube.com/watch?v=XvaXemGDSpk](https://www.youtube.com/watch?v=XvaXemGDSpk)  
**INFO:** TrueNAS to jedno z najpopularniejszych rozwiązań do budowy systemów NAS (dysk sieciowy), ale dotąd działał wyłącznie na architekturze x86. Od niedawna możliwe jest uruchomienie tego softu także na Raspberry Pi (czyli architektura ARM). Film pokazuje, jak przygotować malinkę do działania, z jakimi ograniczeniami trzeba się liczyć oraz jakie są realne możliwości, jeśli chodzi o wykorzystanie ZFS i konfigurację działającego serwera plików. Czy to naprawdę może przydać Ci się do pracy, czy lepiej traktować to jako ciekawostkę? Tego dowiesz się z filmu.  

**Access point za 200, 700 czy 4000 zł - czym się właściwie różnią? (film, 21m)**  
[https://www.youtube.com/watch?v=34s_yl64MuM](https://www.youtube.com/watch?v=34s_yl64MuM)  
**INFO:** Czy warto wydać kilka tysięcy złotych na access point, skoro w domu działa nam całkiem nieźle sprzęt za 200 zł? Ten film to przekrojowe porównanie punktów dostępowych z trzech różnych segmentów cenowych - od prostych modeli domowych, przez rozbudowane UniFi, aż po klasę enterprise jak Cisco Catalyst. Autor omawia różnice w jakości wykonania, możliwościach zarządzania, bezpieczeństwie, skalowalności oraz wsparciu technicznym. Dobre źródło wiedzy, jeśli planujesz rozszerzyć swoją infrastrukturę sieciową i chcesz to zrobić świadomie.  

**Jak działa atak CSRF i jak się przed tym chronić**  
[https://words.filippo.io/csrf/](https://words.filippo.io/csrf/)  
**INFO:** CSRF to typ ataku, w którym przeglądarka użytkownika wykonuje autoryzowane żądania do serwisu ofiary bez jego wiedzy, wykorzystując np. automatycznie dołączane ciasteczka. Artykuł szczegółowo omawia różne poziomy identyfikacji źródła żądań (np. czym się różni same-site od same-origin), opisuje skuteczne techniki obrony (tokeny CSRF, Fetch metadata czy nagłówek Sec-Fetch-Site) oraz ograniczenia techniczne starszych przeglądarek i problematyczne scenariusze z SSO. Dobra lektura nie tylko dla pentesterów, ale też dla programistów webowych.  

**Kto naprawdę 'posiada' JavaScript? Deno kontra Oracle o znak towarowy (film, 6m)**  
[https://www.youtube.com/watch?v=pOF11EDprxc](https://www.youtube.com/watch?v=pOF11EDprxc)  
**INFO:** JavaScript jest jednym z najważniejszych języków we współczesnym web developmencie, ale czy wiesz, że jego znak towarowy należy do firmy, która nie stworzyła tego języka i nijak nie uczestniczy w jego rozwoju? Film omawia głośny spór prawny pomiędzy firmą stojącą za Deno (i Nodejs przy okazji) a Oracle - czyli właścicielem znaku towarowego JavaScript.  

**Monitoring poglądów modeli LLM - sprawdź, co "myśli" AI**  
[https://www.trackingai.org/home](https://www.trackingai.org/home)  
**INFO:** Strona porównuje modele językowe w kilku kategoriach. Bada np. ich poziom IQ (i jego zmienność w czasie) na podstawie testów Mensy, ale również ocenia ich światopogląd. Jak myślisz, który model jest najbardziej lewicowo-libertariański? Kliknij "Political Compass", aby się dowiedzieć. Możesz przeglądać nie tylko wyniki testów, ale także konkretne odpowiedzi udzielane przez poszczególne modele.  

**Jak działają ścieżki SVG - przewodnik interaktywny**  
[https://www.joshwcomeau.com/svg/interactive-guide-to-paths/](https://www.joshwcomeau.com/svg/interactive-guide-to-paths/)  
**INFO:** Ścieżki w SVG (path) pozwalają na tworzenie złożonych kształtów, ale ich składnia jest mocno nieintuicyjna. Artykuł z użyciem interaktywnych przykładów omawia podstawowe komendy z SVG - od prostych linii po złożone krzywe Beziera czy łuki eliptyczne. Dobrze wyjaśniony temat. Pierwsze przykłady bardzo przypominają mi tzw. 'grafikę żółwia'.  

**Monitoring IT na 5 sposobów - spotkanie online [sponsorowane]**  
[https://s.mrugalski.pl/monitoringWarsztaty](https://s.mrugalski.pl/monitoringWarsztaty)  
**INFO:** Dowiedz się jak monitorować działanie swojej infrastruktury IT i stan jej bezpieczeństwa za pomocą narzędzi takich jak Zabbix, Wazuh, Uptime Kuma, czy protokół SNMP. Spotkanie odbędzie się 1 września o 14:00, ale jeśli nie możesz na nim być osobiście, po zapisie na listę zainteresowanych otrzymasz dostęp do nagrania.  

**Zbiór porad dla Vibecoderów - jak tworzyć aplikacje z AI?**  
[https://github.com/awslabs/mcp/blob/main/VIBE_CODING_TIPS_TRICKS.md](https://github.com/awslabs/mcp/blob/main/VIBE_CODING_TIPS_TRICKS.md)  
**INFO:** Tworzenie aplikacji w trybie "Vibecoding" zyskuje na popularności, ale efekty tego typu zabaw nie zawsze są zgodne z oczekiwaniami. Jak więc przygotować projekt pod vibecoding, jak określić jego zakres, wymagania i jak później promptować narzędzia, aby osiągnąć to, co zamierzyliśmy? Ta garstka porad może Ci w tym pomóc.  

**Jak poprawnie centrować elementy w CSS - aktualny przegląd metod**  
[https://piccalil.li/blog/another-article-about-centering-in-css/](https://piccalil.li/blog/another-article-about-centering-in-css/)  
**INFO:** Za dawnych lat wyśrodkowanie elementu na stronie tak, aby rozwiązanie działało w każdej przeglądarce, było niemałym wyzwaniem. Teraz jest to zadanie dość proste, ale liczba działających sposobów na osiągnięcie tego efektu potrafi przytłoczyć. Którą metodę wybrać? Autor porządkuje dostępne obecnie podejścia do centrowania elementów w CSS, analizując je w zależności od kontekstu: tekstu, pojedynczego elementu, całego layoutu czy sytuacji z użyciem pozycji absolutnej lub fixed. Pokazuje, kiedy warto użyć grid, kiedy flexbox, a kiedy ograniczyć się do auto margin. Obowiązkowa lektura dla frontendowców.  

**Archiwum magazynu BYTE - technologia z lat 70/80/90**  
[https://byte.tsundoku.io](https://byte.tsundoku.io)  
**INFO:** Ta strona to najprawdopodobniej próba zdobycia nagrody w kategorii najgorszego UX/UI w dziejach internetu (to mocny kandydat), ale jakby nie patrzeć, dostajesz pełne archiwum magazynu technologicznego BYTE (informatyka i elektronika) z lat 70., 80. i 90. Na stronie jest też nieźle działająca wyszukiwarka. Strona nie nadaje się do użytku na smartfonie. Gdy znajdziesz już wydanie, które Cię interesuje, to NIE czytaj go w postaci screenshotów, a pobierz gotowego PDF-a - tak będzie wygodniej.  

**Dlaczego dzieci wybierają ekrany? - i jak rodzice mogą to zmienić**  
[https://www.theatlantic.com/ideas/archive/2025/08/kids-smartphones-play-freedom/683742/](https://www.theatlantic.com/ideas/archive/2025/08/kids-smartphones-play-freedom/683742/)  
**INFO:** Mówi się, że dzieci są uzależnione od smartfonów i trudno się temu dziwić. Dlaczego jednak tak jest? Jak to się dzieje, że domyślnym wyborem w wolnym czasie staje się tablet lub smartfon i czy to naprawdę jest "wybór dzieci", czy może coś, na co realny wpływ mają rodzice? Ciekawy temat do przemyśleń - zwłaszcza dla rodziców małych dzieci.  

**Nginx dodaje natywne wsparcie dla protokołu ACME**  
[https://blog.nginx.org/blog/native-support-for-acme-protocol](https://blog.nginx.org/blog/native-support-for-acme-protocol)  
**INFO:** Kojarzysz serwer webowy Caddy? Zasłynął on między innymi przez funkcję automatycznej obsługi certyfikatów TLS. Dodajesz stronę do konfiguracji i masz obsługę HTTPS i to bez zamawiania certyfikatu, bez certbota czy aplikacji acme. Od teraz Nginx będzie umieć zrobić to samo. Do projektu dodano dynamiczny moduł umożliwiający bezpośrednią obsługę wystawiania i odnawiania certyfikatów z poziomu konfiguracji serwera.  

**Coddy Tech - nauka programowania za darmo**  
[https://coddy.tech/](https://coddy.tech/)  
**INFO:** Platforma pozwala uczyć się w sposób interaktywny jednego z 15 języków programowania (np. Python, Java, Rust, JS, PHP itp.). Automat sam weryfikuje, czy napisany przez ciebie kod jest poprawny i czy spełnia wymagania zadania. Nie musisz niczego instalować. Zadania wykonujesz w aplikacji webowej. Platforma jest darmowa, ale z pewnymi ograniczeniami (w wersji darmowej jest np. dzienny limit użycia weryfikatora rozwiązań, więc nie możesz dziesiątki razy sprawdzać, gdzie masz błąd). Całość przypomina trochę działanie Duolingo, gdzie codziennie masz do wykonania krótkie zadania.  

**"Fizyczny" cheat do Counter Strike? - kontrola mięśni przez komputer (film, 17m)**  
[https://www.youtube.com/watch?v=9alJwQG-Wbk](https://www.youtube.com/watch?v=9alJwQG-Wbk)  
**INFO:** To urządzenie pozwoli grać w CS-a nawet ludziom po 30-stce ;) Eksperyment z wykorzystaniem zewnętrznego oprogramowania do bezpośredniego sterowania mięśniami użytkownika w celu maksymalizacji skuteczności celowania. Autor testuje swoje dość nietypowe rozwiązanie w grach komputerowych i porównuje uzyskane wyniki z tradycyjnym sterowaniem. W filmie zobaczysz pełne omówienie setupu, testy, pojawiające się problemy i ostateczne rozwiązanie, które umożliwia np. odróżnienie przeciwników od sojuszników. Skrajnie niestandardowe podejście do tematu wspomagania gracza.  

**NSA i budynek Titanpointe w Nowym Jorku - co tam się dzieje? (film, 18m)**  
[https://www.youtube.com/watch?v=qqJSXoa5ZtQ](https://www.youtube.com/watch?v=qqJSXoa5ZtQ)  
**INFO:** W centrum Manhattanu stoi wysoki, zupełnie pozbawiony okien gmach. Oficjalnie to centrum telekomunikacyjne AT&T, jednak wiele wskazuje na to, że obiekt może też pełnić inną, związaną z NSA funkcję. Film analizuje dostępne dane, przecieki (w tym te od Snowdena) i działalność projektu Titanpointe. Materiał dla osób zainteresowanych prywatnością, OSINT-em, inwigilacją i... teoriami spiskowymi.  

**Jak wygląda prawdziwy system plików w iOS? (film, 19m)**  
[https://www.youtube.com/watch?v=tnPAhVxsPHE](https://www.youtube.com/watch?v=tnPAhVxsPHE)  
**INFO:** Na pierwszy rzut oka wydaje się, że aplikacja Pliki pokazuje strukturę iPhone'a. W rzeczywistości to iluzja. Rzeczywisty system plików w iOS, ukryty przed użytkownikiem, oparty jest na sandboxingu i dziesiątkach baz SQLite rozdzielających dostęp do danych między aplikacjami. Z filmu dowiesz się, jak wygląda prawdziwa struktura katalogów na urządzeniu z iOS, gdzie trafiają Twoje dane i jakie pozory Apple celowo buduje, by uprościć użytkownikom obsługę ich systemu. Sporo wiedzy technicznej i przykładów z urządzenia z jailbreakiem.  

**Dragan i Zaremba o przyszłości człowieka i AI - czy nadchodzi nowa dominacja? (film, 1h i 4m)**  
[https://www.youtube.com/watch?v=Y4SjbbZ5qoA](https://www.youtube.com/watch?v=Y4SjbbZ5qoA)  
**INFO:** Ciekawa debata na temat przyszłości sztucznej inteligencji. Czy LLM-y mogą kiedykolwiek osiągnąć samoświadomość? Czy da się odtworzyć doświadczenie jednej osoby w mózgu drugiej? Na ile zrozumienie działania modelu AI przypomina hodowlę roślin albo wychowanie dziecka? Jak ewolucja biologiczna ma się do postępu technologicznego? Podczas rozmowy pada sporo mocnych tez (granice rozwoju człowieka, utrata dominacji rasy ludzkiej itp.). Coś dla fanów technologii i tematyki sztucznej inteligencji.  

**Zbiór zasobów do nauki architektury oprogramowania**  
[https://github.com/mehdihadeli/awesome-software-architecture](https://github.com/mehdihadeli/awesome-software-architecture)  
**INFO:** Obszerny zestaw linków i materiałów edukacyjnych dla każdego, kto chce podnieść swoją wiedzę w dziedzinie architektury oprogramowania, wzorców projektowych czy zasad architektonicznych. Wszystko podzielone na logiczne rozdziały z licznymi linkami do dalszych treści. Lista obejmuje też praktyki projektowe, rozwiązania chmurowe, niektóre z zagadnień dla DevOpsów itp.  

**Bitnami usuwa darmowy dostęp do większości kontenerów - co to oznacza dla Twojej infrastruktury?**  
[https://medium.com/@talkimhi/bitnamis-august-28th-bombshell-the-end-of-free-container-images-as-we-know-them-74fe5cdfb882](https://medium.com/@talkimhi/bitnamis-august-28th-bombshell-the-end-of-free-container-images-as-we-know-them-74fe5cdfb882)  
**INFO:** Od 28 sierpnia 2025 roku Bitnami przestaje oferować darmowy dostęp do wersjonowanych obrazów kontenerów swoich aplikacji (m.in. Postgres, Redis, Kafka czy NGINX), co uderzy np. w setki tysięcy środowisk Kubernetes opartych na tych obrazach. Darmowe pozostają jedynie niestabilne obrazy z tagiem 'latest', a dostęp do wersji produkcyjnych będzie wymagał teraz zakupu Bitnami Secure Images (nie pytaj nawet o cenę...). Artykuł przedstawia scenariusze migracji, potencjalne ryzyka dla zespołów DevOps oraz konkretne komendy do audytu i planowania migracji obrazów w istniejących klastrach. Sprawdź, czy w swojej firmie korzystasz z obrazów od Bitnami i jeśli tak, to podejmij właściwe kroki.  

**Cztery karty graficzne w jednym PC - to w ogóle ma sens? (film, 25m)**  
[https://www.youtube.com/watch?v=-zlAMzolwDA](https://www.youtube.com/watch?v=-zlAMzolwDA)  
**INFO:** Autor zbudował komputer wyposażony w cztery karty graficzne GTX Titan X (stare, 10-letnie karty). Materiał to nie tylko relacja z budowy tego rozwiązania, ale też solidna analiza technologii SLI (łączenie wielu kart w jedną wirtualną) - jak działała, jakie tryby renderowania stosowano, dlaczego VRAM się nie sumuje i... czemu w zasadzie wszystko to upadło. Znajdziesz tu testy wydajności w grach i benchmarkach, porównania do współczesnej RTX 4070, omówienie problemów ze skalowaniem i mnóstwo smaczków dla fanów dawnego high-endowego grania.  

**Historia pierwszego laptopa, który zmienił świat urządzeń mobilnych**  
[https://www.zmescience.com/science/news-science/the-worlds-first-laptop-weighed-24-pounds-and-had-a-five-inch-screen-but-it-changed-computers-forever/](https://www.zmescience.com/science/news-science/the-worlds-first-laptop-weighed-24-pounds-and-had-a-five-inch-screen-but-it-changed-computers-forever/)  
**INFO:** Osborne 1 ważył niemal 11 kg i był wyposażony w 5-calowy ekran. Był pierwszym komercyjnym komputerem przenośnym (moglibyśmy go nazwać niemal "laptopem"), ale mimo swoich gabarytów okazał się przełomem. Sprzedawany w dość wysokiej cenie z pakietem oprogramowania wartym drugie tyle, szybko znalazł uznanie np. wśród dziennikarzy, prawników czy księgowych. Coś dla fanów technologii z dawnych lat.  

**Hieroglify są prostsze niż myślisz (film, 21m)**  
[https://www.youtube.com/watch?v=90An1dnvwyc](https://www.youtube.com/watch?v=90An1dnvwyc)  
**INFO:** Większość osób postrzega egipskie hieroglify jako złożone symbole o tajemniczym znaczeniu, ale wiele z nich to po prostu uproszczony zapis dźwięków, bardzo przypominający nasze litery. Ten film pokaże Ci, jak czytać te dziwne znaki i jak działa fonetyczny system pisma starożytnych Egipcjan. Jeśli interesują Cię systemy zapisu danych, języki naturalne lub po prostu ciekawe formy kodowania informacji - to coś dla Ciebie. Wrzucam jako ciekawostkę.  

**O co chodzi z popover="hint" i [interestfor] w HTML**  
[https://una.im/popover-hint/](https://una.im/popover-hint/)  
**INFO:** Chrome 133 wprowadza nowy typ popovera "hint", który umożliwia wyświetlanie dodatkowych podpowiedzi bez zamykania aktualnie otwartych popoverów typu auto. Takie rozwiązanie działa świetnie w przypadku dymków wywoływanych przez hover/focus, ale zazwyczaj wymaga dodatkowego kodu JS, gdy chcemy obsłużyć interakcje poza samym kliknięciem. Aby to uprościć, testowana jest też nowa składnia, która pozwala przypisać popover np. do linku i aktywować go zainteresowaniem użytkownika - bez konieczności klikania.  

**Lepsze odpowiedzi od AI dzięki technice 'ZLEPEK' i platformie Abacus (film, 9m)**  
[https://www.youtube.com/watch?v=nd3-Y20ItxA](https://www.youtube.com/watch?v=nd3-Y20ItxA)  
**INFO:** Film pokazuje, jak dzięki platformie Abacus.ai uzyskiwać bardziej trafne i pełne odpowiedzi od modeli językowych. Zamiast opierać się na jednym modelu AI, autor proponuje technikę 'ZLEPEK', w której łączy odpowiedzi wygenerowane np. przez GPT-5, Claude Opus 4.1, Gemini 2.5 Pro (i inne modele) w jedną, bardziej wartościową całość. W materiale znajdziesz też krótki poradnik, jak krok po kroku wykonać taki proces. Jeśli na co dzień wykorzystujesz AI, to wspomniane narzędzie może znacząco podnieść jakość uzyskiwanych odpowiedzi. Omawiane narzędzie jest płatne, ale i tak kosztuje połowę mniej niż np. ChatGPT czy Claude.  

**AI to zło, czy zbawienie? Prof. Przegalińska o wpływie sztucznej inteligencji na rzeczywistość (film, 1h i 28m)**  
[https://www.youtube.com/watch?v=vI9k4ZReylQ](https://www.youtube.com/watch?v=vI9k4ZReylQ)  
**INFO:** Ciekawa, ale i momentami kontrowersyjna rozmowa z prof. Aleksandrą Przegalińską na temat sztucznej inteligencji. Z wywiadu dowiesz się, dlaczego niektóre osoby zakochują się w AI, jak wygląda "deepfake'izacja społeczeństwa" i co może nas czekać, jeśli nie zaczniemy uczyć dzieci krytycznego myślenia o technologii. Rozmowa porusza też temat zawodów zagrożonych przez AI, wątpliwej jakości muzyki generowanej przez algorytmy i iluzji autentyczności w sieci. Nie zabrakło również mniej znanych wątków, takich jak NeuroLink, etyczne wyzwania AI, testowanie sprzętu stymulującego mózg czy coraz bardziej zautomatyzowana edukacja. Głównym przesłaniem tego wywiadu jest chyba apel o edukację i rozsądek, bo "im więcej wiesz, tym mniej się boisz".  

**Jak Napster zmienił dystrybucję muzyki w 1999 roku?**  
[https://cybercultural.com/p/napster-1999/](https://cybercultural.com/p/napster-1999/)  
**INFO:** W artykule omówiono powstanie Napstera jako pierwszej dużej platformy do wymiany plików MP3, której działanie oparte było na technologii P2P (peer-to-peer) i która na swój sposób zrewolucjonizowała dostęp do muzyki w sieci. Artykuł ciekawie zestawia świat "wszechobecnego piractwa" z próbą legalnej sprzedaży muzyki w sieci. Całość pokazuje, jak przełom technologiczny z końca lat 90. dał początek nowemu modelowi dystrybucji muzyki. Coś dla wielbicieli historii i nostalgicznych technologii z dawnych lat.  

**Freeter - organizator zadań i narzędzi w jednym oknie**  
[https://freeter.io/](https://freeter.io/)  
**INFO:** Możesz zbierać narzędzia, strony, pliki, notatki, komendy terminalowe i inne elementy potrzebne do pracy nad danym projektem i układać je w jednym oknie przy pomocy widgetów. Każdy projekt może mieć osobny zestaw workflowów, a jeżeli zależy Ci na działaniu w skupieniu, możesz zminimalizować wszystko inne i pracować tylko w kontekście bieżącego zadania. Aplikacja działa offline, nie zbiera żadnych danych i uruchamia się globalnym skrótem klawiaturowym.  

**Tajemniczy symbol używany przy phishingu? - nowy wymiar ataków z literówkami? (film, 17m)**  
[https://www.youtube.com/watch?v=nxVr4ERhrPQ](https://www.youtube.com/watch?v=nxVr4ERhrPQ)  
**INFO:** W filmie pokazano, jak cyberprzestępcy wykorzystują znaki Unicode przypominające dobrze znane symbole (np. wyglądające jak ukośnik '/') do tworzenia adresów, które na pierwszy rzut oka wyglądają jak w pełni legalne domeny. Konkretny przykład dotyczy kampanii phishingowej podszywającej się pod portal Booking, w której zastosowano znak japońskiego hiragany wyglądający właśnie jak ukośnik. Pokazano też, jak sprawdzić inne znaki mogące wprowadzać w błąd, jak wyglądają one w adresach URL oraz w jakich sytuacjach przeglądarki potrafią się na nie "nabrać".  

**FakerJS - generator realistycznych danych testowych**  
[https://fakerjs.dev/](https://fakerjs.dev/)  
**INFO:** Potrzebujesz zasymulować dane do testów lub developmentu? FakerJS umożliwia generowanie szczegółowych, realistycznych informacji, takich jak nazwiska, daty, adresy, dane finansowe, a nawet opisy produktów w ponad 70 językach. Biblioteka działa na licencji MIT i może być używana zarówno komercyjnie, jak i niekomercyjnie.  

**Qoder - kolejna platforma do pisania kodu z pomocą agentów AI (darmowy okres testowy!)**  
[https://qoder.com/](https://qoder.com/)  
**INFO:** Autorzy Qoder stworzyli środowisko do programowania podobne możliwościami do Cursora. Nie korzystałem jeszcze z niego, więc trudno mi wypowiedzieć się na temat jego skuteczności. Wrzucam jednak projekt do newslettera, ponieważ na czas, gdy aplikacja pozostaje w fazie testów, wszystkie oferowane w płatnych pakietach funkcje są darmowe. Jeśli Cursor lub Claude Code są dla Ciebie za drogie, to pamiętaj, że "gratis to uczciwa cena" ;)  

**Shotgun - narzędzie CLI wspomagające projektowanie aplikacji z użyciem AI**  
[https://github.com/shotgun-sh/shotgun-alpha](https://github.com/shotgun-sh/shotgun-alpha)  
**INFO:** To narzędzie linii poleceń (wygląda trochę jak Claude Code), zaprojektowane do przekształcania Twoich pomysłów na szczegółowe specyfikacje techniczne, które współpracują z popularnymi narzędziami AI do generowania kodu, takimi jak Cursor, Claude Code czy Lovable. Jeśli jesteś osobą mało techniczną i nie za bardzo umiesz napisać wymagania systemowe i rozwiązania techniczne dla swojego pomysłu, to Shotgun pomoże Ci przygotować wszystkie wytyczne jeszcze na etapie przed przystąpieniem do Vibecodingu czy prawdziwego programowania z AI.  

**Requestly - lokalna alternatywa dla Postmana i Charles Proxy z funkcjami mockowania i modyfikacji żądań**  
[https://requestly.com/](https://requestly.com/)  
**INFO:** To aplikacja łącząca możliwości klasycznego klienta API z funkcją lokalnego przechwytywania i modyfikowania żądań HTTP/HTTPS. Działa zarówno jako rozszerzenie do przeglądarki, jak i samodzielna aplikacja desktopowa. Umożliwia m.in. mockowanie backendu, edytowanie odpowiedzi i nagłówków, przekierowywanie ruchu pomiędzy środowiskami, czy integrację z narzędziami testującymi jak Cypress czy Playwright. Obsługuje również import danych z innych, popularnych narzędzi (Postman, Charles Proxy, ModHeader). Wszystkie pliki trzymane są lokalnie, co zwiększa prywatność pracy.  

**Andrzej Dragan o AI, edukacji i przyszłości nauki (film, 1h i 22m)**  
[https://www.youtube.com/watch?v=0D1YCGl_NXM](https://www.youtube.com/watch?v=0D1YCGl_NXM)  
**INFO:** Nagranie rozmowy z Pol'and'Rock Festival 2025, gdzie Andrzej Dragan porusza szeroki wachlarz tematów - od swojej drogi do fizyki przez rolę edukacji w zniechęcaniu do nauki, aż po wyzwania związane z rozwojem sztucznej inteligencji i granicami zrozumienia świata przez ludzi. Wyjaśnia, dlaczego jego zdaniem AI zmienia zasady gry i co oznacza tytułowe stwierdzenie, że "nasza ignorancja przestaje być ograniczeniem". Ciekawe przemyślenia dla wszystkich osób zajmujących się technologią, nauką i edukacją, nie tylko zawodowo.  

**Whispering - open-source'owa aplikacja do dyktowania offline**  
[https://github.com/epicenter-so/epicenter/tree/main/apps/whispering](https://github.com/epicenter-so/epicenter/tree/main/apps/whispering)  
**INFO:** Whispering to lokalnie działający, open-source'owy system rozpoznawania mowy, zbudowany na bazie modelu Whisper od OpenAI. Narzędzie zostało zaprojektowane z myślą o prywatności, więc cały proces transkrypcji odbywa się na Twoim komputerze, bez wysyłania danych do chmury. Aplikacja oferuje prosty interfejs do dyktowania i zamiany mowy na tekst. Nie musisz kompilować niczego ze źródeł. W dziale "Install Whispering" masz binarki na Windows/MacOS/Linux.  

**Modele autoryzacji: RBAC, ABAC, ACL oraz ich integracja z OAuth2 i JWT**  
[https://levelup.gitconnected.com/authentication-explained-when-to-use-basic-bearer-oauth2-jwt-sso-c3fb0aa083ef](https://levelup.gitconnected.com/authentication-explained-when-to-use-basic-bearer-oauth2-jwt-sso-c3fb0aa083ef)  
**INFO:** Artykuł wyjaśnia różnice między trzema popularnymi modelami autoryzacji (RBAC, ABAC i ACL), pokazując ich zastosowanie w rzeczywistych systemach, takich jak GitHub czy Firebase. Omawia również, jak technologie, jak OAuth2 i tokeny JWT, wykorzystywane są do egzekwowania reguł autoryzacji w rozproszonych aplikacjach. Wyjaśnienia bardziej dla początkujących chcących zgłębić te tematy.  

**ccflare - proxy do Claude AI z load balancingiem między wieloma kontami**  
[https://github.com/snipeship/ccflare](https://github.com/snipeship/ccflare)  
**INFO:** Jeśli bardzo intensywnie korzystasz z narzędzi typu Claude Code lub wykorzystujesz inne rozwiązania bazujące na Claude, to dość szybko możesz przekroczyć narzucone przez platformę limity i to nawet na planie MAX. To proxy potrafi dynamicznie przerzucać Cię między sesjami w taki sposób, aby zawsze pracować na tym koncie, które jeszcze ma wolne zasoby. Oczywiście płacić musisz za każde z podłączonych do systemu kont osobno.