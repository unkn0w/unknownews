Cześć!

Witam po krótkiej przerwie urlopowej! Jak zapowiadałem, w ubiegłym tygodniu nie było wydania newslettera - właśnie wróciłem z wakacji i potrzebowałem chwili na złapanie oddechu.

Dziś jednak wracam do pełnej formy i dzielę się z Tobą najciekawszymi materiałami, które zebrałem w ciągu ostatnich dwóch tygodni. Jak zawsze - to mój subiektywny wybór tego, co warto przeczytać i obejrzeć.

A teraz "pora na sponsora" - Ty także możesz zostać sponsorem albo patronem jeśli podobają Ci się to, co tworzę.

Sponsorem tego wydania newslettera jest Grupa ADM - to firma szkoleniowa, która oferuje szeroki zakres szkoleń z zakresu administracji sieciami i serwerami oraz cyberbezpieczeństwa.

Szkolenia prowadzone są przez doświadczonych specjalistów, którzy posiadają praktyczną wiedzę i umiejętności. Grupa ADM oferuje szkolenia zarówno dla osób początkujących, jak i zaawansowanych.
Sztuczna inteligencja wkracza do świata administratorów - bądź częścią tej rewolucji!
Już 23 lipca o 14:00 odbędzie się darmowe szkolenie online, podczas którego dowiesz się, jak wykorzystać AI do zarządzania infrastrukturą IT - zarówno w dużych serwerowniach, jak i w domowym homelabie.

[https://asdevops.pl/warsztaty/](https://asdevops.pl/warsztaty/)  

To praktyczne spotkanie, podczas którego nauczysz się m.in.:
jak działa AI i jak wykorzystać ją do wykrywania zagrożeń oraz analizy logów,
jak zacząć pracę z n8n i wykorzystać go do automatyzacji swoich zadań,
jak wdrożyć agenta AI na własnym serwerze,
jak uruchomić własny interfejs w stylu "ChatGPT",
czym są narzędzia takie jak N8N, Ollama, Llama czy WebUI,
jak łączyć lokalne i chmurowe rozwiązania AI.
Szkolenie jest skierowane do administratorów, entuzjastów technologii, twórców homelabów i wszystkich, którzy chcą wynieść swoje umiejętności zarządzania IT na wyższy poziom. Nie musisz być ekspertem - wystarczy ciekawość i chęć działania.

Zarejestruj się i dołącz do webinaru:
[https://asdevops.pl/warsztaty/](https://asdevops.pl/warsztaty/)  
 

Zapraszam do lektury dzisiejszego zestawienia :)

 

◢ #unknownews ◣

**Jak wygenerować realistyczne zdjęcia z własną twarzą w AI? (film, 14m)**  
[https://www.youtube.com/watch?v=0iS36DCfY6I](https://www.youtube.com/watch?v=0iS36DCfY6I)  
**INFO:** Poradnik pokazuje krok po kroku, jak stworzyć własną wersję tzw. LoRa, czyli małego pliku, który pozwala modelowi AI rozpoznać Twoją twarz i umieścić ją w niemal dowolnym ujęciu czy scenerii. Cały proces od przygotowania zdjęć, przez trening modelu, aż po generowanie fotek odbywa się online, bez konieczności instalowania czegokolwiek czy pisania kodu. Z filmu nauczysz się, jak tworzyć realistyczne zdjęcia z własną twarzą, jak ustawiać parametry do trenowania modelu, gdzie hostować gotowe LoRy oraz gdzie znaleźć przygotowane już presety stworzone przez innych użytkowników.  

**Ciemne strony budowania marki osobistej w IT (film, 1h i 27m)**  
[https://www.youtube.com/watch?v=URNzJb4rG0k](https://www.youtube.com/watch?v=URNzJb4rG0k)  
**INFO:** Czym właściwie jest marka osobista w świecie IT i czy faktycznie każdy powinien ją budować? W tym długim, ale i bardzo ciekawym podcaście pada sporo przemyśleń na ten temat. Ola Kunysz, Joanna Otmianowska i Krzysztof Jędrzyca rozmawiają o tym, jak można przypadkowo zyskać rozpoznawalność w branży IT, jakie pułapki się z tym wiążą i co zrobić, by nie wypalić się przy okazji działań w społeczności. Sporo przykładów z życia, szczerych rozkmin i refleksji o budowaniu relacji w IT. Dobry materiał, jeśli publikujesz, występujesz albo dopiero rozważasz wejście w bardziej widoczną część IT-społeczności.  

**Słuchawki z Androidem i ChatGPT na pokładzie - analiza bezpieczeństwa ActiveBuds**  
[https://blog.mgdproductions.com/ikko-activebuds/](https://blog.mgdproductions.com/ikko-activebuds/)  
**INFO:** Autor opisuje, jak wbudowany w słuchawki system Android umożliwił mu uruchomienie ADB, dzięki czemu uzyskał pełny dostęp do konfiguracji urządzenia i aplikacji integrującej się z ChatGPT. Co ciekawego udało się odnaleźć w kodzie aplikacji? Oczywiście klucze do API od OpenAI oraz dowody na to, że nasze konwersacje przechodzą przez serwery producenta i być może są tam logowane. Coś dla fanów cybersecurity i grzebania w hardware.  

**Jak bezpiecznie wprowadzać dzieci w świat technologii? - nagranie ze spotkania (film, 1h i 9m)**  
[https://www.youtube.com/watch?v=P8_4PGiW0a4](https://www.youtube.com/watch?v=P8_4PGiW0a4)  
**INFO:** Obszerna rozmowa o tym, jak jako rodzic mądrze podchodzić do tematu gier, aplikacji i social mediów, z których korzystają dzieci. Jak filtrować treści na poziomie YouTube, czym są i jak korzystać z Common Sense Media i innych narzędzi oceniających gry, aplikacje i filmy, jak konfigurować kontrolę rodzicielską na telefonach czy w Robloxie. Dużo jest też o podejściu opartym na rozmowie, wspólnym testowaniu gier i zrozumieniu algorytmów rekomendacyjnych. Jeśli interesuje Cię cyfrowa edukacja dzieci i narzędzia, które pomagają chronić je przed szkodliwymi treściami, to warto posłuchać. Linkuję nie do oryginalnego zapisu live, a do wersji z poprawionym dźwiękiem.  

**Jak działa One Million Chessboards - milion plansz szachowych w jednym procesie**  
[https://eieio.games/blog/a-million-realtime-chess-boards-in-a-single-process/](https://eieio.games/blog/a-million-realtime-chess-boards-in-a-single-process/)  
**INFO:** Pamiętasz stronę z milionem checkboxów? Tutaj autor poszedł o krok dalej i stworzył grę online złożoną z miliona połączonych ze sobą plansz szachowych. Całość działała w czasie rzeczywistym w jednej instancji serwera Golang i komunikowała się z klientami przez WebSockety. Jakim cudem to działało, jak się skalowało i jak wyglądała architektura tego cuda? O tym w artykule.  

**Jak dobra organizacja zadań wpływa na produktywność i samopoczucie?**  
[https://www.sunsama.com/blog/best-way-to-organize-tasks](https://www.sunsama.com/blog/best-way-to-organize-tasks)  
**INFO:** Rozproszone zadania i chaotyczna lista rzeczy do zrobienia obciążają nasz umysł, zmniejszają efektywność i powodują stres. To nic nowego, ale artykuł wyjaśnia, jak uporządkowane systemy zarządzania zadaniami (np. GTD, Kanban czy time blocking) mogą pomóc Ci odzyskać kontrolę nad pracą, poprawić jakość podejmowanych decyzji i zwiększyć ogólną satysfakcję z pracy. Coś dla fanów produktywności i usprawniania procesów.  

**Użycie AI w serwerowni i homelabie - webinar [sponsorowane]**  
[https://asdevops.pl/warsztaty/](https://asdevops.pl/warsztaty/)  
**INFO:** Darmowy webinar dla administratorów, twórców homelabów i pasjonatów technologii. Dowiesz się, jak wdrożyć AI do analizy logów, automatyzacji z N8N i tworzenia własnych agentów. Spotkanie online odbędzie się 23 lipca o 14:00.  

**Polak pokonał ChatGPT i wygrał AtCoder World Tour Finals**  
[https://ithardware.pl/aktualnosci/psyho_atcoder_world_tour_finals-43476.html](https://ithardware.pl/aktualnosci/psyho_atcoder_world_tour_finals-43476.html)  
**INFO:** Przemysław Dębiak, znany jako 'Psyho', zwyciężył w AtCoder World Tour Finals - elitarnym turnieju programistycznym, w którym rywalizował nie tylko z ludźmi, ale i modelami AI (m.in. z ChatGPT). Zmagania trwały 10 godzin i polegały na rozwiązaniu złożonego problemu optymalizacyjnego bez dostępu do dokumentacji czy bibliotek. Pocieszające jest to, że to jednak człowiek nadal jest na pierwszym miejscu najbardziej prestiżowego turnieju programistycznego, ale fakt, że drugie miejsce zajął model LLM pokazuje, do czego już teraz zdolna jest ta technologia.  

**Jak tworzyć własne szczęście - teoria i praktyka**  
[https://www.swyx.io/create-luck](https://www.swyx.io/create-luck)  
**INFO:** To nie jest technologiczny artykuł, ale ostatnio wpadł mi w ręce i stwierdziłem, że warto podać go dalej. Czasami mówi się, że "ktoś ma szczęście", bo różne rzeczy mu się przytrafiają, projekty udają, a Ty z jakiegoś powodu "nie masz szczęścia". Mowa o szczęściu "luck", a nie "happiness". Autor przedstawia ciekawą koncepcję czterech rodzajów szczęścia, z których na część masz niezerowy wpływ, co sprawia, że koncepcja "tworzenia szczęścia" nie jest taka abstrakcyjna, jak mogłaby się wydawać. Krótka, lekka lektura, w sam raz na piątek.  

**Bezpieczeństwo GraphQL z perspektywy pentestera**  
[https://afine.com/pl/bezpieczenstwo-graphql-z-perspektywy-pentestera/](https://afine.com/pl/bezpieczenstwo-graphql-z-perspektywy-pentestera/)  
**INFO:** GraphQL daje elastyczność klientowi i centralizuje komunikację w jednym punkcie, co stwarza nowe wyzwania w kontekście bezpieczeństwa - od nadużyć batchowania, przez błędy autoryzacji, po potencjalne DoS-y. W artykule opisano techniki wykrywania endpointów GraphQL, wykorzystania introspekcji (nawet gdy jest wyłączona), a także metody eksploracji i ataków na schematy API. Całość uzupełniona jest o konkretne payloady, scenariusze ataków i narzędzia takie jak GraphQLmap, InQL czy GraphQL Raider.  

**Jak działa wymiana kluczy Diffiego-Hellmana (film, 9m)**  
[https://www.youtube.com/watch?v=85oMrKd8afY](https://www.youtube.com/watch?v=85oMrKd8afY)  
**INFO:** Ja wiem, że ta nazwa brzmi mało znajomo i raczej mało sympatycznie, ale jest to jeden z algorytmów, na którym opiera się współczesne bezpieczeństwo cyfrowe. Chcesz wymieniać się danymi w publicznym i do tego podsłuchiwanym (np. przez służby czy hakerów) internecie. Wprowadzasz więc szyfrowanie komunikatów. Tylko jak przekazać odbiorcy tajny klucz do odszyfrowania wiadomości, jeśli absolutnie wszystko jest podsłuchiwane? Naprawdę fajne i przystępne wyjaśnienie tego algorytmu.  

**Jak Iran technicznie odcina się od internetu i jak obywatele to obchodzą**  
[https://zola.ink/blog/posts/a-technical-look-at-irans-internet-shutdown](https://zola.ink/blog/posts/a-technical-look-at-irans-internet-shutdown)  
**INFO:** Iran stworzył "własny intranet" (NIN), który pozwala państwu na selektywne odcinanie dostępu do globalnego internetu, jednocześnie zachowując funkcjonowanie lokalnych usług. W artykule opisano m.in. metody obejścia tak narzuconej cenzury oraz jak użytkownicy radzą sobie, działając w sieci, w której władza podsłuchuje, co tylko może.  

**Jak poradzić sobie z toksycznym top performerem w zespole?**  
[https://foundercoach.medium.com/how-to-deal-with-a-toxic-top-performer-b535f3268fc1](https://foundercoach.medium.com/how-to-deal-with-a-toxic-top-performer-b535f3268fc1)  
**INFO:** Autor tłumaczy, dlaczego błyskotliwi (ale i toksyczni zarazem) pracownicy stają się dla firmy niemałym problemem. Firma uzależnia się od ich wiedzy, przez co trudno ich usunąć. Zamiast próbować ich naprawiać (co raczej nie zadziała przy osobowościach narcystycznych), autor proponuje inną strategię poradzenia sobie z tym problemem. Dobra lektura zwłaszcza dla menedżerów.  

**Jak wygląda dziś rynek internetu satelitarnego?**  
[https://restofworld.org/2025/satellites-space-based-internet/](https://restofworld.org/2025/satellites-space-based-internet/)  
**INFO:** Internet satelitarny to nie jest już nowinka technologiczna. W ostatnich latach rozwija się on naprawdę dynamicznie, głównie za sprawą Starlinka, który ma już ponad 5 milionów klientów oraz ponad 7 tysięcy aktywnych satelitów. Choć ta technologia teoretycznie umożliwia pokrycie zasięgiem całej planety, to jednak wzrost liczby satelitów rodzi nowe problemy, m.in. związane z ryzykiem kolizji, trwałością sprzętu i kontrolowanym powrotem śmieci kosmicznych na Ziemię. Więcej informacji w artykule.  

**Switch za 40 zł kontra ten za 10 000 zł - co naprawdę wpływa na cenę? (film, 14m)**  
[https://www.youtube.com/watch?v=HanKMf4Ogb4](https://www.youtube.com/watch?v=HanKMf4Ogb4)  
**INFO:** Czy każdy switch to po prostu urządzenie z kilkoma portami Ethernet? Niekoniecznie. Film pokazuje najważniejsze różnice między tanimi, niezarządzalnymi przełącznikami za kilkadziesiąt złotych a profesjonalnymi rozwiązaniami klasy enterprise, których ceny sięgają dziesiątek tysięcy. Z materiału dowiesz się m.in.: czym różnią się switche niezarządzalne od zarządzalnych, jakie znaczenie mają takie funkcje jak VLAN, QoS, PoE, stacking, redundantne zasilanie czy centralne zarządzanie przez kontroler. Coś dla fanów technologii sieciowych.  

**Wprowadzenie do obsługi cache we współczesnych systemach IT**  
[https://planetscale.com/blog/caching](https://planetscale.com/blog/caching)  
**INFO:** Świetnie zilustrowany i interaktywny przewodnik po koncepcji cachowania. Od podstaw działania cache w CPU i RAM-ie, przez zależności typu temporal i spatial locality, aż po znaczenie rozlokowania geograficznego danych. Artykuł przystępnie wyjaśnia, jakie kompromisy podejmujemy między szybkością dostępu do danych a kosztami i pojemnością różnych typów pamięci.  

**Jak mierzyć zwrot z inwestycji w AI do wspomagania programowania**  
[https://thenewstack.io/how-to-measure-the-roi-of-ai-coding-assistants/](https://thenewstack.io/how-to-measure-the-roi-of-ai-coding-assistants/)  
**INFO:** Programiści ochoczo mówią, że AI zrewolucjonizowało ich pracę i teraz pracują szybciej, ale może to jest tylko złudzenie? Artykuł omawia, jak realnie mierzyć efektywność narzędzi AI wspierających developerów oraz w jaki sposób odróżnić hype od faktycznych korzyści, które one dają. Dobra lektura zwłaszcza dla osób zarządzających zespołami programistycznymi.  

**Czy można używać własnego routera u polskich operatorów światłowodu?**  
[https://www.telepolis.pl/artykuly/felietony/internet-swiatlowodowy-wlasny-router-play-vectra-netia-inea](https://www.telepolis.pl/artykuly/felietony/internet-swiatlowodowy-wlasny-router-play-vectra-netia-inea)  
**INFO:** Autor sprawdził, jak pięciu dużych dostawców internetu światłowodowego w Polsce (Orange, Play, Vectra, Netia, INEA oraz Plus) podchodzi do kwestii podłączenia własnego routera zamiast sprzętu dostarczonego przez operatora. Jeśli masz swobodę wyboru dostawcy netu i bardzo zależy Ci na bezpośrednim podłączeniu do łącza swojego sprzętu, to ten artykuł może być dla Ciebie pomocny.  

**Matura z AI? Polska edukacja zostaje w tyle (film, 28m)**  
[https://www.youtube.com/watch?v=uXsvEg3DJCY](https://www.youtube.com/watch?v=uXsvEg3DJCY)  
**INFO:** Podczas gdy kraje takie jak USA, Korea Południowa, Chiny czy Finlandia wprowadzają narzędzia oparte na AI do szkół, w Polsce dyskutujemy o zakazach smartfonów i zniesieniu matury z matematyki. Film omawia problemy polskiej edukacji i sugeruje, jak dałoby się zmienić niektóre elementy systemu tak, aby nie równać w dół, a ułatwić rozwój polskich uczniów. Przy okazji autor przedstawia, jak mogłaby wyglądać hipotetyczna "matura z AI". Ciekawy materiał do przemyśleń.  

**Forever Notes - system organizacji notatek w Apple Notes**  
[https://www.myforevernotes.com/](https://www.myforevernotes.com/)  
**INFO:** To nie aplikacja, a metoda, którą możesz zaimplementować w systemowej aplikacji Apple Notes na iOS/MacOS. Framework oferuje prosty, ale skalowalny sposób na organizację notatek z użyciem linków, dat i struktury przypominającej funkcjonowanie aplikacji. W zależności od potrzeb możesz wybrać jeden z czterech poziomów złożoności - od minimalistycznego po bardziej zaawansowany. W teorii metoda ta przystosowana jest do produktów Apple, ale nie widzę większych przeszkód, aby podobny system pracy wdrożyć w dowolnym innym systemie notatek, który umożliwia tworzenie odnośników między wpisami.  

**Jak projektować skuteczny landing page dla narzędzi developerskich? - analiza 100 stron**  
[https://evilmartians.com/chronicles/we-studied-100-devtool-landing-pages-here-is-what-actually-works-in-2025](https://evilmartians.com/chronicles/we-studied-100-devtool-landing-pages-here-is-what-actually-works-in-2025)  
**INFO:** Tworzysz projekt skierowany do programistów. Chcesz na nim zarabiać i przydałoby Ci się zbudować stronę opisującą taki projekt. Zespół Evil Martians przeprowadził analizę ponad 100 stron typu landing page projektów deweloperskich, by zidentyfikować wzorce, które faktycznie dobrze działają. Z artykułu dowiesz się, jak powinna wyglądać skuteczna struktura strony, jakie elementy wizualne działają najlepiej oraz jak opowiadać o funkcjonalności produktu. Do tego autorzy udostępnili szablon, który można wykorzystać jako punkt startowy własnego projektu.  

**Mniej znane opcje konfiguracyjne Gita**  
[https://devszczepaniak.pl/mniej-znane-opcje-konfiguracyjne-gita/](https://devszczepaniak.pl/mniej-znane-opcje-konfiguracyjne-gita/)  
**INFO:** Artykuł omawia kilka mniej znanych, a bardzo przydatnych opcji konfiguracyjnych Gita, których odpowiednie ustawienie może wpłynąć na efektywność i komfort Twojej pracy. Warto rzucić okiem.  

**Czy AI da radę zaprojektować hardware na płytce ESP32? (film, 10m)**  
[https://atomic14.substack.com/p/vibe-coding-a-pcb-surprisingly-good](https://atomic14.substack.com/p/vibe-coding-a-pcb-surprisingly-good)  
**INFO:** Sporo mówi się o vibecodingu, czyli generowaniu kodu bez znajomości programowania, ale czy możliwy jest proces podobny, ale w świecie hardware? Czy generatywna sztuczna inteligencja umiałaby zaprojektować urządzenie elektroniczne, które będzie działać? Autor tego eksperymentu postanowił to sprawdzić na przykładzie płytki rozwojowej opartej na ESP32-S3, wykorzystując do tego Claude i Atopile. Jak sztuczna inteligencja poradziła sobie z zadaniem? Zobacz w filmie i artykule.  

**Jak naprawdę AI wpływa na zespoły w IT? - z punktu widzenia liderów**  
[https://rdel.substack.com/p/rdel-99-how-has-ai-impacted-engineering](https://rdel.substack.com/p/rdel-99-how-has-ai-impacted-engineering)  
**INFO:** Choć ponad połowa zespołów developerów korzysta już z narzędzi AI i to sobie chwali, to jednak zachwyty po stronie np. techleadów są już mniej entuzjastyczne. Jak wsparcie przez generatywną sztuczną inteligencję wpływa na wydajność w pracy, jak przekłada się na kwestię zatrudnienia, ilości juniorów itp.? Do czego realnie używane jest AI w firmach? Odpowiedzi na te pytania znajdziesz w artykule.  

**Włamanie na konto XTB, strata gotówki i analiza tego, co potencjalnie się stało**  
[https://niebezpiecznik.pl/post/lukasz-stracil-150-000-zlotych-bo-ktos-przejal-jego-konto-w-xtb/](https://niebezpiecznik.pl/post/lukasz-stracil-150-000-zlotych-bo-ktos-przejal-jego-konto-w-xtb/)  
**INFO:** Opis ciekawego przypadku włamania na konto na platformie XTB, które ostatecznie doprowadziło do straty sporej ilości gotówki poprzez wykonanie serii niekorzystnych operacji finansowych. Interesujących w tej historii jest kilka zagadnień. Po pierwsze, kwestie zabezpieczeń na koncie, a po drugie, to, jak można zarobić na tym, że ktoś inny wykonuje kiepskie operacje giełdowe.  

**Czy Chiny mogą odciąć prąd w USA i Europie przez falowniki? (film, 27m)**  
[https://www.youtube.com/watch?v=EbFdGRjTNSU](https://www.youtube.com/watch?v=EbFdGRjTNSU)  
**INFO:** Amerykańskie służby wykryły w chińskich falownikach stosowanych w instalacjach OZE dojrzałe moduły komunikacyjne. Eksperci ostrzegają, że mogą one być wykorzystywane do szpiegostwa i zdalnej ingerencji w infrastrukturę krytyczną. Film omawia potencjalne zagrożenia związane z uzależnieniem się od chińskiej technologii i omawia scenariusze, w których obce państwo może destabilizować sieci energetyczne innych krajów.  

**Operator pipe w PHP 8.5 - jak działa i kiedy warto go używać?**  
[https://stitcher.io/blog/pipe-operator-in-php-85](https://stitcher.io/blog/pipe-operator-in-php-85)  
**INFO:** W PHP, jak i w wielu innych językach, wywołanie np. 10 różnych funkcji na jednym stringu wymaga zagnieżdżenia tych funkcji jedna w drugiej. Bardziej dbające o czytelność kodu osoby rozbiją taką operację na 10 linijek, krokowo wykonując każdą z operacji. A jak zrobiliby to fani Linuksa/Uniksa? Prawdopodobnie użyliby operatora pipe. Na podobny pomysł wpadli twórcy PHP, co docelowo ma uprościć kod i pozwolić na rezygnację ze skrajnego zagnieżdżania funkcji czy stosowania zmiennych tymczasowych.  

**IoT krok po kroku - darmowy 12-tygodniowy kurs od Microsoftu**  
[https://github.com/microsoft/IoT-For-Beginners](https://github.com/microsoft/IoT-For-Beginners)  
**INFO:** Zbiór 24 lekcji podzielonych na 12 tygodni nauczy Cię podstaw Internetu Rzeczy (IoT) w oparciu o praktyczne projekty - od monitorowania roślin i śledzenia pojazdów, po detekcję mowy i analizę obrazu. Każda lekcja zawiera quizy, ćwiczenia, zadania, a nawet alternatywne wersje z wirtualnym sprzętem, jeśli nie masz fizycznych komponentów.  

**Otwartoźródłowy odpowiednik Perplexity Comet**  
[https://www.browseros.com/](https://www.browseros.com/)  
**INFO:** Autorzy projektu udostępniają alternatywę dla Comet, czyli narzędzia łączącego funkcje wyszukiwarki i asystenta AI. Rozwiązanie można zainstalować lokalnie i samodzielnie integrować z ulubionym LLM-em (także lokalnym, jeśli boisz się o kwestie prywatności). Ciekawie zapowiadający się projekt.  

**Profilowanie ludzi na podstawie czytanych artykułów? - eksperyment**  
[https://noperator.dev/posts/o3-pocket-profile/](https://noperator.dev/posts/o3-pocket-profile/)  
**INFO:** Autor przeanalizował prawie 900 artykułów zapisanych przez 7 lat w aplikacji Pocket i wrzucił je do modelu o3, aby sprawdzić, jak trafnie można go na ich podstawie opisać. Czy na podstawie samych odwiedzanych przez nas stron da się określić nasz wiek, płeć, lokalizację, zarobki, wykształcenie itp.? Wykonałem ten eksperyment na sobie i muszę przyznać, że jestem w szoku - 100% trafności w moim przypadku.  

**Jak wygenerować tutorial z repozytorium GitHub za pomocą PocketFlow**  
[https://github.com/The-Pocket/PocketFlow-Tutorial-Codebase-Knowledge?tab=readme-ov-file](https://github.com/The-Pocket/PocketFlow-Tutorial-Codebase-Knowledge?tab=readme-ov-file)  
**INFO:** PocketFlow to open-source'owe narzędzie (ok. 100 linii kodu), które analizuje projekty z GitHuba i automatycznie tworzy zrozumiałe dla początkujących tutoriale z grafikami i wyjaśnieniami. Wystarczy podać link do repozytorium lub lokalną ścieżkę, a skrypt przekształci strukturę kodu w opisowy przewodnik oparty na LLM. Można z niego korzystać lokalnie, przez Dockera albo zupełnie bez instalacji w wersji webowej podlinkowanej w repozytorium.  

**Czy Big Techy pójdą drogą przemysłu tytoniowego? - uzależnienie od technologii**  
[https://informatykzakladowy.pl/felieton-o-uzaleznieniach/](https://informatykzakladowy.pl/felieton-o-uzaleznieniach/)  
**INFO:** Autor porównuje to, co robią dzisiejsi giganci technologiczni, do praktyk przemysłu tytoniowego sprzed dekad. Wskazuje na celowe uzależnianie użytkowników od swoich technologii, unikanie regulacji i tworzenie atrakcyjnego wizerunku. Zwraca także uwagę na rosnącą świadomość społeczną i coraz odważniejsze działania państw, które mogą doprowadzić do ograniczenia wpływów megakorporacji (np. Google, Meta czy Apple). To felieton z osobistymi przemyśleniami autora, więc traktuj to jako inspirację do przemyśleń.  

**DaisyUI - darmowa biblioteka komponentów dla Tailwind CSS**  
[https://github.com/saadeghi/daisyui](https://github.com/saadeghi/daisyui)  
**INFO:** Zamiast ręcznie pisać dziesiątki klas dla każdego przycisku czy formularza, użyj gotowych komponentów takich jak alerty, modale, dropdowny czy navbar. Wszystko działa na bazie Tailwinda, ale z dużo prostszą składnią. Jeśli pracujesz z Tailwindem i jeszcze nie znasz DaisyUI, to warto przetestować ten projekt.  

**Cloudflare testuje opcję pobierania opłat od botów AI za dostęp do treści**  
[https://www.cloudflare.com/pl-pl/paypercrawl-signup/](https://www.cloudflare.com/pl-pl/paypercrawl-signup/)  
**INFO:** Cloudflare uruchomiło prywatną betę funkcji, która pozwala wydawcom pobierać opłaty od firm AI za dostęp do ich treści. Właściciele stron mogą teraz nie tylko zabronić przeszukiwania swojej witryny przez boty, ale też monetyzować dostęp, definiując cenę takiego dostępu. Rozwiązanie ma na celu wsparcie twórców i jednocześnie ułatwienie legalnego korzystania z treści firmom rozwijającym np. modele językowe.  

**OpenDia - AI jako pilot dla Twojej przeglądarki, działający lokalnie**  
[https://github.com/aaronjmars/opendia](https://github.com/aaronjmars/opendia)  
**INFO:** OpenDia pozwala na pełną automatyzację działań w przeglądarce za pomocą modeli AI, bez konieczności zmiany kontekstu czy przelogowywania się. Dzięki integracji z lokalnymi sesjami, zapisanymi hasłami, historią i rozszerzeniami, AI może klikać, uzupełniać formularze, analizować strony czy zarządzać zakładkami dokładnie tak, jak robiłby to użytkownik. Wszystko działa lokalnie, z pełną kontrolą nad prywatnością i obsługuje dowolną przeglądarkę opartą na Chromium. Nazwa projektu pochodzi od komercyjnej przeglądarki Dia stworzonej przez twórców przeglądarki Arc.  

**Lista narzędzi z konferencji Black Hat - pogrupowane według rodzaju i regionu**  
[https://github.com/UCYBERS/Awesome-Blackhat-Tools](https://github.com/UCYBERS/Awesome-Blackhat-Tools)  
**INFO:** Repozytorium zawiera spis wszystkich narzędzi, które debiutowały na konferencji Black Hat (branża cybersecurity) w ciągu ostatnich 10 lat. Aplikacje są podzielone wg miejsca (USA, EU, Asia itd.), roku premiery i kategorii jak Red Teaming, OSINT, AppSec czy IoT. Każdy tool jest opisany i podlinkowany do strony domowej projektu.