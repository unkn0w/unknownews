Cześć!

Może jestem stronniczy, ale dzisiejsze wydanie newslettera wyjątkowo mi się podoba ;) Spory rozrzut tematyczny, więc z pewnością znajdziesz coś dla siebie.

Ja znikam na urlop. Za tydzień pojawi się wydanie newslettera, ale już 11.07 będę w miejscu, gdzie ciężko będzie o wolny czas i stabilny dostęp do netu, więc wtedy po prostu odpocznę, bez wysyłania unknowNews.

 

A teraz "pora na sponsora" - Ty także możesz zostać sponsorem wydania.

Sponsorem tego wydania newslettera jest firma Hostinger - najszybciej rozwijająca się firma hostingowa na świecie, obsługująca już ponad 3.5 miliona użytkowników z całego świata.

W ofercie firmy poza klasycznym hostingiem współdzielonym znajdziesz także wysokowydajne serwery VPS działające na procesorach AMD EPYC, z wbudowaną ochroną Anty-DDoS, z łączem symetrycznym 1000 Mb/s, łatwym skalowaniem zasobów i wieloma lokalizacjami datacenter do wyboru.

W ofercie znajdziesz cztery modele serwerów VPS, które obecnie oferowane są z rabatem do 67%, ale korzystając z kodu "JAKUB" (wpisz go w koszyku), możesz zaoszczędzić jeszcze więcej.

Jeśli szukasz solidnego hostingu do preofesjonalnego zastosowania, to skorzystaj ze zniżki za pomocą poniższego linka.

Skorzystaj z kodu JAKUB i zyskaj dodatkowe 10% zniżki
 

 

◢ #unknownews ◣

**Jak może wyglądać test rekrutacyjny do CIA dla początkujących? (film, 20m)**  
[https://www.youtube.com/watch?v=kLntZF5oD8g](https://www.youtube.com/watch?v=kLntZF5oD8g)  
**INFO:** Autor filmu postanowił zmierzyć się z testem, który rzekomo przypomina pierwszy etap rekrutacji do CIA. Test koncentruje się na logicznym myśleniu, analizie informacji i szybkości działania z mocnym naciskiem na techniki OSINT. Choć to tylko nieoficjalna wersja testu, materiał daje dobry wgląd w to, jak mogą wyglądać takie zadania sprawdzające zdolność logicznego rozumowania kandydatów do wywiadu. Film dla fanów OSINT i cybersecurity.  

**Stan jakości kodu generowanego przez AI w 2025 roku - raport od Qodo**  
[https://www.qodo.ai/reports/state-of-ai-code-quality/](https://www.qodo.ai/reports/state-of-ai-code-quality/)  
**INFO:** "Sztuczna inteligencja generuje straszny kod! Tego się nawet czytać nie da!" to stwierdzenie powtarzane niczym mantra przez programistów, którzy... nie za często z AI korzystają. ;) Linkuję do badania z udziałem 609 programistów, którzy w większości codziennie lub wiele razy dziennie korzystają ze sztucznej inteligencji w swojej pracy. Jak oceniają pracę z AI? Czy ich produktywność spadła, czy wzrosła? Czy jakość tworzonego w projektach kodu polepszyła się? Ciekawe badanie. Jest sporo narzekania, ale i sporo imponujących efektów osiągniętych dzięki AI.  

**Dlaczego Raspberry Pi 4 może być za wolne jako serwer?**  
[https://ergaster.org/posts/2025/06/24-why-restore-raspi-slow/](https://ergaster.org/posts/2025/06/24-why-restore-raspi-slow/)  
**INFO:** Autor wpadł na pomysł, aby przenieść wszystkie usługi ze swojego serwera VPS na domowe Raspberry Pi 4 z 8 GB RAM-u i dyskiem NVMe podpiętym przez USB3, co wydaje się całkiem mocną konfiguracją. Migracja miała być przeprowadzona poprzez wykonanie kopii bezpieczeństwa serwera do usługi S3 i późniejsze odtworzenie tej kopii na malince. Jak się jednak okazało, prędkość odtwarzania wynosiła 13 B/s (tak, bajtów). Skąd tak wolne działanie urządzenia? Co było wąskim gardłem? Czy chodziło o sieć, dysk twardy, procesor, czy może jeszcze coś innego? Autor przeprowadza śledztwo w tej sprawie.  

**Dlaczego argumentacja punkt po punkcie może być szkodliwa w dyskusjach technicznych**  
[https://www.seangoedecke.com/point-by-point-considered-harmful/](https://www.seangoedecke.com/point-by-point-considered-harmful/)  
**INFO:** Przekonujący się wzajemnie do swoich racji pracownicy techniczni prowadzą rozmowę w bardzo specyficzny sposób. Rozbijają omawiany problem na listę argumentów, a później przechodzą kolejno przez listę, omawiając każdy jej punkt, jakby był oddzielnym problemem do rozwiązania, zamiast traktować problem jako całość. Autor przekonuje jednak, że w sytuacjach spornych takie podejście może prowadzić do bezowocnych debat i częstych frustracji, a bardziej efektywne jest skupienie się na głównym przesłaniu i pytaniu, co naprawdę blokuje drugą stronę. Artykuł dostarcza praktycznych wskazówek, jak skuteczniej dyskutować i unikać pułapek wspomnianego 'technicznego ping-ponga', który niczego nie rozwiązuje.  

**Darmowy kurs OWASP Top 10 z praktycznymi labami (3 h+ filmów i laby)**  
[https://owasp.10minuteshack.com/pl/](https://owasp.10minuteshack.com/pl/)  
**INFO:** Szkolenie wprowadza uczestnika w tematykę bezpieczeństwa aplikacji webowych w oparciu o OWASP Top 10 i łączy teorię z praktyką (laby wykonane na podatnej aplikacji Juice Shop). Kurs trwa ok. 3-4 godziny i nie wymaga doświadczenia programistycznego, a jego celem jest nauczenie wykrywania i naprawiania realnych podatności. Materiały wideo są po polsku, a całość dostępna jest za darmo - wystarczy podać e-mail, żeby uzyskać dostęp. Do kursu dodano także bonusowy rozdział dotyczący bezpiecznego zastosowania sztucznej inteligencji w projektach.  

**Darmowy dostęp do ChatGPT, Claude i innych modeli w chmurze (film, 15m)**  
[https://www.youtube.com/watch?v=vSWr9ew9opc](https://www.youtube.com/watch?v=vSWr9ew9opc)  
**INFO:** LM Arena to platforma umożliwiająca darmowe testowanie i porównywanie wyników z wielu modeli językowych (a jest ich do wyboru całkiem sporo). Film pokazuje, jak korzystać ze wszystkich funkcji serwisu: testowanie modeli na ślepo, bezpośrednie porównania odpowiedzi, aktualizowany ranking modeli czy możliwość czatowania bezpośrednio z konkretnym LLM-em. Dodatkowo omawiany jest model "Flux Context" służący do generowania obrazów AI, który zachowuje kontekst zdjęcia, modyfikując jedynie wskazane elementy.  

**Wydajne i solidne serwery VPS do zastosowań profesjonalnych i hobbystycznych [sponsorowane]**  
[https://www.hostg.xyz/SHHdB](https://www.hostg.xyz/SHHdB)  
**INFO:** Jeśli szukasz serwera do hostowania swoich projektów, czy strony firmowej, czy nawet startupu, to ta oferta jest dla Ciebie. Skorzystaj z ograniczonej czasowo promocji i kup serwer VPS do 67% taniej. Pamiętaj, że z kodem "JAKUB" zyskasz dodatkowe 10% zniżki.  

**Jak działają "residential proxy" i dlaczego stały się fundamentem cyberprzestępczości?**  
[https://www.trendmicro.com/vinfo/us/security/news/cybercrime-and-digital-threats/the-rise-of-residential-proxies-and-its-impact-on-cyber-risk-exposure-management](https://www.trendmicro.com/vinfo/us/security/news/cybercrime-and-digital-threats/the-rise-of-residential-proxies-and-its-impact-on-cyber-risk-exposure-management)  
**INFO:** Prywatni użytkownicy internetu coraz częściej udostępniają swoje łącze internetowe w zamian za różne benefity (najczęściej finansowe). Prowadzi to do sytuacji, w której dowolna osoba może kupić dostęp do serwera proxy postawionego na takim łączu, co chętnie wykorzystują przestępcy do ukrycia swojego prawdziwego adresu IP. Przepuszczanie ruchu przez "domowe" łącza pozwala także omijać liczne zabezpieczenia, których nie da się obejść korzystając z VPN-ów czy komercyjnych serwerów. To zjawisko tworzy niemały problem dla branży cybersecurity, bo jak odciąć ataki wykonywane z domowych sieci?  

**Jak pojedynczy błąd sparaliżował Google Cloud i pół internetu**  
[https://blog.bytebytego.com/how-the-google-cloud-outage-crashed](https://blog.bytebytego.com/how-the-google-cloud-outage-crashed)  
**INFO:** 12 czerwca 2025 platforma Google Cloud zaliczyła globalną awarię, która sparaliżowała działanie takich serwisów jak Gmail, Spotify, Discord, GitLab czy Cloudflare. Artykuł omawia, co od strony technicznej było przyczyną tej sytuacji, dlaczego awaria się rozprzestrzeniała i jak ostatecznie Google sobie z nią poradziło. Błąd dość szybko usunięto, ale pokazał on w ciekawy sposób skalę zależności między komponentami w infrastrukturze chmurowej.  

**Dlaczego warto budować zespoły dla &bdquo;normalnych" inżynierów?**  
[https://charity.wtf/2025/06/19/in-praise-of-normal-engineers/](https://charity.wtf/2025/06/19/in-praise-of-normal-engineers/)  
**INFO:** W sieci popularny jest mit "10x engineer", czyli takiego superproduktywnego gościa, który pracuje szybciej, dokładniej i sprawniej od innych członków zespołu. Tylko czy zespoły w firmie powinny być budowane z myślą o takich właśnie pracownikach? Autor rozprawia się z mitem "10x inżyniera", pokazując, że nawet jeśli istnieją w firmie jednostki wyjątkowo produktywne, to nie mają one większego znaczenia bez dobrze funkcjonującego zespołu. Podkreśla, że największą wartość dla organizacji przynosi tworzenie środowisk, w których przeciętni, ale solidni inżynierowie mogą efektywnie pracować i rozwijać się. Według autora, długofalowy sukces firmy zbudowany jest nie na pojedynczych geniuszach, a na tych zupełnie "normalnych" pracownikach.  

**Przyszłość ekonomii twórców 2025 - raport od Epidemic Sound**  
[https://downloads.ctfassets.net/js6ap5wzepad/6fum3OU3owMjSM9fgCGUCu/e975f6e9492c10554b37f015a4f58584/The_Future_of_the_Creator_Economy_Report_2025_Epidemic_Sound.pdf](https://downloads.ctfassets.net/js6ap5wzepad/6fum3OU3owMjSM9fgCGUCu/e975f6e9492c10554b37f015a4f58584/The_Future_of_the_Creator_Economy_Report_2025_Epidemic_Sound.pdf)  
**INFO:** Raport omawia obecny stan, jak i przewidywania dotyczące branży twórców internetowych w 2025 roku. Na czym i ile zarabiają, ile źródeł dochodów posiadają, jak wykorzystują w swojej pracy AI i wiele innych. To, co mnie zaskoczyło w raporcie, to procent twórców zajmujących się tworzeniem treści pełnoetatowo oraz platforma, na której chcą się w większości najmocniej skupić w tym roku.  

**Tworzenie skutecznych promptów do AI, użytecznych przy programowaniu**  
[https://addyo.substack.com/p/the-prompt-engineering-playbook-for](https://addyo.substack.com/p/the-prompt-engineering-playbook-for)  
**INFO:** Sposób, w jaki komunikujesz się z asystentem AI, bezpośrednio wpływa na jakość otrzymywanych odpowiedzi i generowanego kodu. Ten poradnik wyjaśnia, jak tworzyć skuteczne prompty poprzez dodanie kontekstu, definiowanie celu, dzielenie zadań na mniejsze kroki oraz stosowanie ról i przykładów wejścia/wyjścia. Autor porównuje dobre i złe prompty, pokazując, jak można lepiej prowadzić rozmowę z AI.  

**Czym jest "levered beta" i dlaczego tego potrzebujesz, tworząc startup?**  
[https://textql.notion.site/levered-beta-is-all-you-need-20ba769a508880388186ef0c2fa11389](https://textql.notion.site/levered-beta-is-all-you-need-20ba769a508880388186ef0c2fa11389)  
**INFO:** Stwórz dopracowany projekt, np. SaaS, przetestuj go dobrze i zdobądź klientów? Niekoniecznie. W branży AI coraz częściej wygrywają firmy, które stawiają na skrajnie szybkie wejście na rynek, szeroką dystrybucję tego, co tworzą, a nie na dopracowywanie swoich produktów do perfekcji. Wykorzystują one trend rynkowy, a nie przewagę technologiczną. Ciekawe i lekko kontrowersyjne podejście do tworzenia produktów.  

**Lista 9 pytań, które warto zadać, gdy zauważysz spadek wydajności pracownika**  
[https://newsletter.canopy.is/p/9-questions-to-ask-when-you-start?=](https://newsletter.canopy.is/p/9-questions-to-ask-when-you-start?=)  
**INFO:** Czasem pierwsze oznaki spadku wydajności są subtelne i łatwo je przeoczyć. Ktoś staje się mniej zaangażowany, popełnia drobne błędy, a czasami zachowuje się inaczej niż zwykle. Autorka podpowiada, jak w takiej sytuacji zareagować z empatią i skutecznie zacząć rozmowę, która pozwoli zrozumieć kontekst i wspólnie poszukać jakiegoś rozwiązania. Omawia 9 konkretnych pytań, które pomagają rozpocząć taką trudną rozmowę, ale bez oceniania i bez naruszania prywatności drugiej osoby.  

**Czy teraz jest najlepszy moment, aby nauczyć się programowania?**  
[https://substack.com/home/post/p-165655726](https://substack.com/home/post/p-165655726)  
**INFO:** Sporo się teraz mówi o tym, że programiści stracą pracę, a AI zajmie ich miejsce. Autor tego artykułu ma odmienne zdanie. Podkreśla, że aktualne czasy - ze względu na dostępność narzędzi i demokratyzację technologii - sprzyjają osobom chcącym rozwijać się w programowaniu. Nawet niezależni twórcy mają dziś większe możliwości przebicia się niż kiedykolwiek wcześniej.  

**Jak korzystam z terminala? - zaawansowany workflow z tmux, zsh i nvim**  
[https://jyn.dev/how-i-use-my-terminal/](https://jyn.dev/how-i-use-my-terminal/)  
**INFO:** Autor pokazuje konfigurację swojego terminala, w której całość pracy (od SSH, przez wyszukiwanie plików, po otwieranie ich w podzielonym edytorze) dzieje się z użyciem tmuxa i tylko z poziomu terminala. Interfejsy takie jak ripgrep, zoxide, własne skrypty w Perlu i niestandardowe skróty klawiszowe pozwalają zrealizować funkcje znane z nowoczesnych IDE, ale w tym minimalistycznym środowisku tekstowym. Całość opiera się na sprytnym rozszerzeniu możliwości tmuxa.  

**Jak Cloudflare zablokowało rekordowy atak DDoS o mocy 7,3 Tbps**  
[https://blog.cloudflare.com/defending-the-internet-how-cloudflare-blocked-a-monumental-7-3-tbps-ddos/](https://blog.cloudflare.com/defending-the-internet-how-cloudflare-blocked-a-monumental-7-3-tbps-ddos/)  
**INFO:** W maju 2025 Cloudflare powstrzymało ponad 7,3 Tbps ataku, który w zaledwie 45 sekund wygenerował ponad 37 TB danych i uderzył w klienta korzystającego z usługi Magic Transit. Atak był wielowektorowy, dominowały w nim zalewy pakietami UDP, ale pojawiły się także mniej popularne techniki (od QOTD, czy Echo po RIPv1). Artykuł szczegółowo omawia mechanizmy obronne Cloudflare oraz podpowiada, jak nie stać się przypadkiem pośrednikiem realizacji takich ataków.  

**Które umiejętności zyskają na wartości w erze AI?**  
[https://80000hours.org/agi/guide/skills-ai-makes-valuable/](https://80000hours.org/agi/guide/skills-ai-makes-valuable/)  
**INFO:** Artykuł wyjaśnia, dlaczego automatyzacja wcale nie musi prowadzić do masowej utraty miejsc pracy, a wręcz może zwiększyć zapotrzebowanie na niektóre umiejętności - zwłaszcza te trudne do zautomatyzowania, te, które uzupełniają się z AI lub takie, których efekty można łatwo skalować. Autor wymienia konkretne kategorie kompetencji, które najprawdopodobniej zyskają na znaczeniu w nadchodzących latach i które warto zdobywać. Sporo przemyśleń na temat tego, jak nie stracić pracy w tych zmieniających się czasach i utrzymać dobrą pozycję na rynku pracy.  

**Trzy podatności SSRF w Azure DevOps - jak zostały odnalezione**  
[https://binsec.no/posts/2025/01/finding-ssrfs-in-devops](https://binsec.no/posts/2025/01/finding-ssrfs-in-devops)  
**INFO:** Autorzy artykułu odnaleźli trzy podatności typu SSRF (Server-Side Request Forgery) w Azure DevOps i pokazali, jak można je wykorzystać, m.in. za pomocą DNS rebindingu i CRLF injection. Główny wektor ataku opiera się na słabej walidacji parametrów używanych w jednym z endpointów w API, co umożliwia wysyłanie żądań do dowolnych adresów, także z uprawnieniami ARM (Azure Resource Manager). Dobra lektura dla pentesterów i fanów cyberbezpieczeństwa.  

**Raycast trafia na Windowsa - pierwsze spojrzenie (film, 7m)**  
[https://www.youtube.com/watch?v=YKARc05qixw](https://www.youtube.com/watch?v=YKARc05qixw)  
**INFO:** Jeden z najpopularniejszych launcherów aplikacji na macOS (nie licząc Spotlighta oczywiście) trafia na Windowsa. Obecnie dostępny jest jedynie w wersji beta, ale prezentuje się znakomicie. Używam go na Macu od lat i mocno wpłynął on na wzrost mojej produktywności. Aplikacja pozwala szybko uruchamiać aplikacje, przeszukiwać pliki, zarządzać schowkiem, wykonywać obliczenia matematyczne, przeliczać waluty, integrować się z AI i wiele innych. Jeśli jesteś użytkownikiem Windowsa i jeszcze nigdy nie pracowałeś z launcherem tego typu, to zacznij od Raycasta.  

**Oferta Mikrusa dla posiadaczy "uczelnianych" maili - odbierz kursy**  
[https://edu.mikr.us/](https://edu.mikr.us/)  
**INFO:** Jeśli jesteś studentem i masz uczelniany adres mailowy (np. kończący się na .edu.pl), możesz bez żadnych formalności i zobowiązań odebrać paczkę kursów online. W skład paczki wchodzi 5 kursów online (przetwarzanie danych tekstowych w terminalu, podstawy wyrażeń regularnych, praca z curl, debugowanie aplikacji webowych i podstawy Javy) o łącznej wartości ponad 190 zł.  

**Oszuści wstrzykują fałszywe numery telefonów do wyników wyszukiwania**  
[https://www.malwarebytes.com/blog/news/2025/06/scammers-hijack-websites-of-bank-of-america-netflix-microsoft-and-more-to-insert-fake-phone-number](https://www.malwarebytes.com/blog/news/2025/06/scammers-hijack-websites-of-bank-of-america-netflix-microsoft-and-more-to-insert-fake-phone-number)  
**INFO:** Scamerzy wykorzystują reklamy sponsorowane w Google, aby przekierowywać użytkowników na prawdziwe strony znanych marek (np. Netflix, Apple czy PayPal), ale z podmienionym numerem telefonu na taki, który prowadzi do fałszywej infolinii. W jaki sposób oszustom udaje się umieścić na prawdziwych stronach swoje numery telefonów? Okazuje się, że technika ataku jest niezwykle prosta. Więcej o tym w artykule.  

**State of Devs 2025 - część pierwsza wyników nowego badania**  
[https://2025.stateofdevs.com/en-US](https://2025.stateofdevs.com/en-US)  
**INFO:** W tym roku badanie koncentruje się nie tylko na technologiach, ale także na zdrowiu, hobby programistów, temacie wypalenia zawodowego, dyskryminacji w pracy i innych aspektach pracy programisty. W badaniu wzięło udział 8717 osób. Nie wiem, kiedy opublikowana zostanie druga część wyników, ale już teraz można zapoznać się z tym, co udało się opublikować twórcom.  

**Lista 12 pojęć z inżynierii oprogramowania, które warto znać**  
[https://strategizeyourcareer.com/p/the-12-practical-software-engineering-concepts](https://strategizeyourcareer.com/p/the-12-practical-software-engineering-concepts)  
**INFO:** Zbiór 12 pojęć, takich jak "yak shaving", "scope creep" czy "shotgun debugging", pokazuje, jak często używane terminy w środowisku technicznym mogą usprawniać komunikację, ale też prowadzić do pewnych nieporozumień. Dla każdego pojęcia autor podaje wyjaśnienie i uzasadnia, dlaczego warto znać jego znaczenie nie tylko w kontekście pisania kodu, ale też przy współpracy w zespole. Niektóre z pojęć są zabawne, ale i tak warto je znać, aby zrozumieć pewne zjawiska występujące w branży IT.  

**Lista 600+ realnych wdrożeń gen AI z podziałem na branże i zastosowania**  
[https://cloud.google.com/transform/101-real-world-generative-ai-use-cases-from-industry-leaders](https://cloud.google.com/transform/101-real-world-generative-ai-use-cases-from-industry-leaders)  
**INFO:** Firma Google od pewnego czasu kolekcjonuje przykłady wykorzystania generatywnej sztucznej inteligencji w różnych branżach i obszarach działania. Ostatnio zaktualizowali swoją listę o 280 nowych wpisów. Warto rzucić okiem, aby zobaczyć, jak firmy wdrażają u siebie sztuczną inteligencję i do czego naprawdę jej używają.  

**Jak zintegrować Home Assistant, AdGuard Home i tani smart plug, by ograniczyć social media**  
[https://www.romanklasen.com/blog/beating-brainrot-by-button/](https://www.romanklasen.com/blog/beating-brainrot-by-button/)  
**INFO:** Autor opisuje, jak wykorzystał wspomniane w tytule narzędzia, aby tymczasowo odblokowywać social media w domu, ale tylko na określony czas. Skrypt oparty na automatyzacjach Home Assistanta i API AdGuard pozwala na dynamiczne zarządzanie filtrami DNS przy pomocy fizycznego przycisku. Ciekawe podejście do walki z rozpraszaczami bez całkowitego odcinania internetu. Nawet jeśli nie masz problemu z nadużywaniem social mediów (albo przynajmniej tak uważasz), to i tak warto rzucić okiem na to rozwiązanie jako na przykład ciekawej implementacji automatyzacji w domu.  

**o3-pro już dostępny - czy warto czekać 20 minut na odpowiedź?**  
[https://thezvi.substack.com/p/o3-turns-pro](https://thezvi.substack.com/p/o3-turns-pro)  
**INFO:** o3-pro to nowa, bardziej zaawansowana wersja modelu o3 od OpenAI, dostępna w ramach subskrypcji ChatGPT Pro i przez API. Według twórców model oferuje dokładniejsze odpowiedzi kosztem znacznie dłuższego czasu oczekiwania (nawet 15-25 minut). Choć model rzeczywiście lepiej radzi sobie m.in. z zadaniami naukowymi i wykazuje mniejszą skłonność do halucynacji, użytkownicy są podzieleni co do tego, czy zyski rekompensują koszty i spowolnienie pracy. Jak nowy model wypada w oficjalnych testach? Więcej w artykule.  

**Agent AI odbierający telefon i robiący notatki - jak go zbudować krok po kroku (film, 24m)**  
[https://www.youtube.com/watch?v=xL4HRNX15Xk](https://www.youtube.com/watch?v=xL4HRNX15Xk)  
**INFO:** Autor filmu pokazuje, jak stworzyć agenta AI, który będzie za Ciebie odbierał telefony, gdy jesteś niedostępny, a następnie przeprowadzi rozmowę z dzwoniącym, zrobi z niej notatki, a na koniec prześle wszystko na wybrany przez Ciebie kanał komunikacji (np. zapisze je w Google Sheets). Projekt oparty jest o integrację platform takich jak ElevenLabs, Twilio i N8N. Użyteczna wiedza, nawet jeżeli nie planujesz robić takiego automatu odbierającego telefony, ale chcesz nauczyć się, jak tworzyć voicebota, który będzie w stanie rozmawiać z użytkownikiem.  

**Modem analogowy bez linii telefonicznej w 2025 roku? (film, 16m)**  
[https://www.youtube.com/watch?v=Lw4W5S7YRm8](https://www.youtube.com/watch?v=Lw4W5S7YRm8)  
**INFO:** Autor filmu podjął się wyzwania, aby podłączyć stary, analogowy modem telefoniczny do internetu, ale nie korzystając przy tym z linii telefonicznej i nie ponosząc żadnych opłat za to połączenie. Brzmi to kuriozalnie, ale jednak udało mu się to zrobić za pomocą Raspberry Pi i projektu DreamPi. Film omawia także historyczny kontekst dostępu dial-up w Polsce (numer 0202122 od TPSA), a następnie pokazuje krok po kroku, jak uruchomić własną "symulowaną" centralę telefoniczną i umożliwić połączenie nawet z komputerem z Windows 98 SE. Ciekawe nie tylko dla fanów retro, ale i dla tych, których interesuje nietypowe łączenie technologii oldschoolowej i tej nowoczesnej.  

**Agent AI bez kodowania z użyciem N8N + Groq (film, 14m)**  
[https://www.youtube.com/watch?v=LakMi3njfi8](https://www.youtube.com/watch?v=LakMi3njfi8)  
**INFO:** Autor pokazuje krok po kroku, jak w kilkanaście minut stworzyć własnego agenta AI, który potrafi z nami rozmawiać, wykonywać obliczenia i wysyłać maile. Wykorzystano tutaj narzędzie no-code N8N oraz model językowy LLama-4 hostowany na platformie Groq (aby było szybko i tanio). Film wyjaśnia, jak ustawić logikę działania agenta, dodać integracje (z Gmail oraz kalkulatorem), zdefiniować komunikat systemowy oraz jak bezpiecznie udostępnić agenta publicznie. Dobry materiał na szybki start z tematyką AI agentów.  

**Zarządzanie dużymi zmianami w kodzie dzięki stacked diffs**  
[https://devszczepaniak.pl/stacked-diffs/](https://devszczepaniak.pl/stacked-diffs/)  
**INFO:** Artykuł omawia, czym jest "Stacked Diffs" i jak ta technika ułatwia pracę z dużymi zmianami w kodzie, dzieląc je na mniejsze części. Jest to podejście do pracy z gitem, dzięki któremu proces code review nie blokuje pracy, a samo review przebiega znacznie szybciej i pozwala przeanalizować zmiany bardziej wnikliwie. Autor pokazuje na przykładach, jak można podzielić większe zadania na mniejsze. Jeśli nigdy wcześniej nie słyszałeś o pracy w takim trybie, to koniecznie zapoznaj się z artykułem.  

**Dlaczego inżynierowie nie cierpią swoich menedżerów (i co z tym zrobić)**  
[https://terriblesoftware.org/2025/06/24/why-engineers-hate-their-managers-and-what-to-do-about-it/](https://terriblesoftware.org/2025/06/24/why-engineers-hate-their-managers-and-what-to-do-about-it/)  
**INFO:** Autor, który sam przeszedł drogę od programisty do menedżera, opisuje najczęstsze zachowania menedżerów, które naprawdę wkurzają inżynierów - od przerywania im w środku pracy, przez brak zrozumienia technicznych wyzwań, aż po zabieranie należnych im zasług. Zamiast jednak tylko wskazywać błędy, pokazuje również, co robią najlepsi liderzy, aby praca z nimi była lepsza. Ciekawa lektura zarówno dla menedżerów, jak i ich podwładnych.  

**Pierwsze kroki z mikrokontrolerami na przykładzie PicoBricks (film, 21m)**  
[https://www.youtube.com/watch?v=Sd42q3OaOrE](https://www.youtube.com/watch?v=Sd42q3OaOrE)  
**INFO:** Ten film to ciekawe wprowadzenie do świata mikrokontrolerów, od prostych układów logicznych po współczesne "płytki rozwojowe". Pokazane są podstawy programowania i pracy z zestawem PicoBricks, w tym budowa prostych układów, takich jak migająca dioda czy automatyczny przełącznik zmierzchowy. Całość odbywa się zupełnie bez potrzeby lutowania, co sprawia, że poradnik jest przyjazny dla początkujących. Całkiem dobre wprowadzenie dla osób, które do tej pory nie miały styczności z programowaniem mikrokontrolerów.  

**LLM-y nie halucynują - po prostu robią, co do nich należy**  
[https://blog.scottlogic.com/2024/09/10/llms-dont-hallucinate.html](https://blog.scottlogic.com/2024/09/10/llms-dont-hallucinate.html)  
**INFO:** Mówi się, że modele językowe często halucynują, czyli zwracają odpowiedzi, które albo nie mają sensu (np. wymyślone fakty), albo są po prostu błędne. Autor tego artykułu analizuje ten popularny termin zwany halucynacją i tłumaczy, że używanie go jest błędem, jeśli chodzi o naturę działania tego procesu. Autor pokazuje, że błędne lub zmyślone odpowiedzi nie są anomalią, lecz normalnym efektem predykcyjnego działania modelu, który nie posiada intencji, wiedzy ani inteligencji, a jedynie przewiduje najbardziej prawdopodobne kolejne słowa. Ciekawe rozważania na temat tego, jak działają modele językowe.  

**Hurl - narzędzie CLI do testowania zapytań HTTP w formacie tekstowym**  
[https://github.com/Orange-OpenSource/hurl](https://github.com/Orange-OpenSource/hurl)  
**INFO:** Aplikacja pozwala tworzyć uproszczone zapytania HTTP zapisane w formacie tekstowym, w których można łączyć żądania, przechwytywać i wykorzystywać dane oraz walidować odpowiedzi. Wspiera REST, SOAP, GraphQL oraz inne protokoły oparte na JSON/XML. Umożliwia też testowanie szybkości odpowiedzi i generowanie raportów. Narzędzie działa w oparciu o CURL-a i świetnie sprawdza się zarówno lokalnie, jak i w pipeline w ramach CI/CD.  

**Microsoftowy edytor tekstu Edit dostępny na Linuksa**  
[https://www.omgubuntu.co.uk/2025/06/microsoft-edit-text-editor-ubuntu](https://www.omgubuntu.co.uk/2025/06/microsoft-edit-text-editor-ubuntu)  
**INFO:** Edit to nowy, open-source&rsquo;owy edytor tekstu Microsoftu działający w terminalu, zbudowany w Rust i zaprojektowany jako prosty odpowiednik klasycznego edytora znanego jeszcze z czasów MS-DOS. Działa na Linuksie, macOS i Windowsie, oferując intuicyjny interfejs TUI (nie trzeba uczyć się komend jak w VIM), znajome skróty klawiszowe (inspirowane VSCode), szybkie działanie i podstawowe funkcje edycyjne. Choć nie zastąpi zaawansowanych narzędzi typu Vim czy Nano, może być lekką alternatywą dla prostych zadań tekstowych, zwłaszcza dla bardzo początkujących użytkowników.  

**==LINKI TYLKO DLA PATRONÓW==**

**Pełen kurs animacji webowej - biblioteka GSAP i projekt z React i Tailwind (film, 2h i 28min)**  
[https://uw7.org/un_5785b1409065e/](https://uw7.org/un_5785b1409065e/)  
**INFO:** Ponad dwugodzinny kurs, w którym krok po kroku tworzony jest animowany landing page oparty o React, TailwindCSS i bibliotekę GSAP. Autor nie pokazuje najprostszych animacji, a skupia się na bardziej zaawansowanych przykładach, które prezentują się naprawdę efektownie. Materiał dla bardziej zaawansowanych frontendowców.  

**Nagranie z mojego wystąpienia na temat automatyzacji newslettera (spotkanie w ramach One Man Army AI)**  
[https://uw7.org/un_6a8c281f44ac6/](https://uw7.org/un_6a8c281f44ac6/)  
**INFO:** kilka dni temu byłem gościem zaproszonym na spotkanie w ramach szkolenia "One Man Army", gdzie prowadzący uczą kursantów automatyzacji zadań i pracy ze sztuczną inteligencją. Przedstawiłem, z jakich automatyzacji ja korzystam i skupiłem się przede wszystkim na metodach wyszukiwania ciekawych treści w internecie, co szczególnie przydaje mi się przy redagowaniu tego newslettera. Nagranie dostępne jest tylko dla kursantów wspomnianego szkolenia oraz dla moich patronów. Aby zobaczyć nagranie, musisz mieć dostęp do "Skarbca patrona". Jeśli go nie masz, to na Patronite znajdziesz informację, jak go zdobyć.