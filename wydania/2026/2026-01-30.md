Cześć! [wersja web]

Trochę później niż zwykle, ale jestem - przybywam z copiątkowym przeglądem subiektywnie najciekawszych treści, na które natrafiłem w mijającym tygodniu. Jeśli spotkanie raz na tydzień to dla Ciebie za mało, to w stopce znajdziesz odnośniki do moich social mediów, gdzie publikuję częściej.

A teraz "Pora na sponsora" - Ty także możesz zostać sponsorem lub patronem.
Czym jest No Fluff Jobs w świecie portali pracy? To rzeczowe miejsce, pełne wartościowych informacji bez ozdobników. Czyli tak jak newsletter Jakuba. :)

Na No Fluff Jobs oszczędzisz czas i nerwy na rekrutacjach, bo sprawdzisz wynagrodzenie w każdej ofercie pracy, jeszcze zanim wyślesz CV.

Dzięki temu, że pracodawcy mają obowiązek dodać widełki do każdego ogłoszenia, możemy też dzielić się ze społecznością jakościowymi i realnymi danymi o rynku pracy.

Ostatnio podsumowaliśmy 2025 w branży IT: oferowane widełki, praca zdalna, największe zapotrzebowanie firm itd. Będzie nam miło, jeśli zechcesz zderzyć swoje przemyślenia o rynku.

Tu znajdziesz link do raportu:

[https://s.mrugalski.pl/noFluff2025](https://s.mrugalski.pl/noFluff2025)  
 

◢ #unknownews ◣

**Realne limity Claude i opłacalność kupowania subskrypcji - analiza**  
[https://she-llac.com/claude-limits](https://she-llac.com/claude-limits)  
**INFO:** Oficjalnych limitów subskrypcji Claude AI nie znajdziesz nigdzie w sieci. Są tylko ogólnikowe zapewnienia, że jeden plan oferuje 5 razy więcej niż poprzedni, a kolejny 20 razy więcej. Ale co to tak naprawdę znaczy? Tego nie wie nikt, no może poza autorem tego tekstu, który postanowił przeprowadzić mały reverse-engineering limitów tej usługi. Z tekstu można wyciągnąć ciekawe wnioski co do opłacalności poszczególnych planów - jeden jest znacznie bardziej opłacalny, niż mówią to marketingowcy z Anthropica, a drugi wręcz przeciwnie.  

**Nagrania z CONFidence 2025 - konferencja cybersecurity**  
[https://www.youtube.com/watch?v=5TA8I5XinYM&list=PLnKL6-WWWE_WmRcX5Ce7v00rBxgCGUKYo](https://www.youtube.com/watch?v=5TA8I5XinYM&list=PLnKL6-WWWE_WmRcX5Ce7v00rBxgCGUKYo)  
**INFO:** Kilka dni temu w sieci pojawiły się nagrania z ubiegłorocznej konferencji CONFidence. Jeśli działasz w środowisku specjalistów ds. bezpieczeństwa IT, interesujesz się pentestingiem i cybersecurity, to prawdopodobnie świetnie znasz to wydarzenie. Każda prelekcja trwa ok. 40 minut, a wszystkich nagrań jest niemal 50.  

**Darmowy, interaktywny kurs Claude Code dla Product Managerów**  
[https://ccforpms.com/](https://ccforpms.com/)  
**INFO:** Bezpłatny kurs uczy pracy z agentami AI bezpośrednio w terminalu, w pełni interaktywnie - wszystkie zadania wykonujesz wewnątrz środowiska, bez oglądania wideo czy czytania długachnych dokumentów. W ramach modułów przechodzisz przez realne zadania PM-a: od przetwarzania notatek z meetingów, przez syntezę badań użytkowników i pisanie wymagań produktowych (PRD), po analizę danych produktowych, A/B testy i research konkurencji, korzystając z plików, wielu równoległych agentów, pamięci projektu, a nawet analizy obrazów. Potrzebujesz jedynie podstawowego doświadczenia produktowego, subskrypcji Claude Pro/Max oraz około 10-12 godzin, aby przerobić cały materiał. To drugi kurs od autora "Claude Code for Everyone".  

**Ponad 1200 upadłych startupów w jednym miejscu - baza do nauki i inspiracji**  
[https://www.loot-drop.io](https://www.loot-drop.io)  
**INFO:** Autor kolekcjonuje historię ponad tysiąca startupów, którym mimo wsparcia VC nie udało się przetrwać, i próbuje wyciągnąć z tych porażek powtarzalne wnioski. Na stronie znajdziesz interaktywną bazę, sekcję z analizami przyczyn upadku, dev log z kulisami projektu oraz sporą dawkę darmowych pomysłów na nowe produkty. Wrzucam jako inspirację do unikania porażek, nie jako biznesplan ;)  

**Dlaczego MCP nie działa tak dobrze, jak obiecuje marketing?**  
[https://www.epicai.pro/why-the-model-context-protocol-does-not-work-hgsz5](https://www.epicai.pro/why-the-model-context-protocol-does-not-work-hgsz5)  
**INFO:** MCP miało być czymś w rodzaju "USB dla AI". Jednak autor (Adam Gospodarczyk z AI_Devs) opisuje, jak w praktyce te obietnice mocno rozjeżdżają się z rzeczywistością. Pojawiają się ograniczenia związane z function calling, limity i degradacja kontekstu, problemy ze zrozumieniem długich rozmów oraz luki w wiedzy modeli. W efekcie MCP szybko traci przewidywalność i użyteczność przy realnych zadaniach. Długi, ale bardzo ciekawy artykuł dla praktyków AI.  

**Modele mentalne - jak mądrzej myśleć i lepiej podejmować decyzje**  
[https://fs.blog/mental-models/](https://fs.blog/mental-models/)  
**INFO:** Autor zbiera kluczowe modele mentalne i pokazuje, jak pomagają one ogarnąć złożoną rzeczywistość, problemy, projekty i wszystko to, co napotyka Cię w życiu. Długi, ale moim zdaniem użyteczny artykuł, który może Ci się przydać także w życiu zawodowym. Dowiesz się, jak świadomie podejmować decyzje i nie brać od razu pierwszej rzeczy, na którą się zdecydowaliśmy. Dlaczego też warto znać granice swojej kompetencji i jak zasady np. z dziedzin takich jak fizyka, chemia czy biologia mogą pomóc Ci w codziennym życiu. Użyteczne.  

**Rynek pracy IT w 2025 roku - czy dalej mamy kryzys? [sponsorowane]**  
[https://s.mrugalski.pl/noFluff2025](https://s.mrugalski.pl/noFluff2025)  
**INFO:** Po raz ósmy No Fluff Jobs podsumował rynek pracy w sektorze technologicznym pod względem dostępności ofert, zarobków, wymaganego doświadczenia czy powszechności pracy zdalnej. Zajrzyj, by sprawdzić, które obszary realnie się rozwijają i gdzie zapotrzebowanie firm jest największe.  

**Czego nauczyli się najlepsi twórcy technicznych blogów? - wnioski z kilkunastu wywiadów**  
[https://writethatblog.substack.com/p/technical-blogging-lessons-learned](https://writethatblog.substack.com/p/technical-blogging-lessons-learned)  
**INFO:** Autor zebrał w jednym miejscu najważniejsze lekcje od kilkunastu znanych blogerów technicznych - od rad dotyczących nawyku pisania, po podejście do kwestii motywacji i kreatywności w pisaniu. Sporo tu przemyśleń o tym, jak znaleźć własny styl i format (wizualizacje, interaktywność, dostępność), jak nie dać się zdominować liczbom, SEO i zbytecznym szerokim tematom, a także jak mądrze podchodzić do feedbacku i krytyki od czytelników. Jeżeli prowadzisz bloga albo publikujesz swoje teksty w jakiejkolwiek innej formie, myślę, że warto zapoznać się z tym tekstem.  

**Mama, chatbot i chiński system ochrony zdrowia**  
[https://restofworld.org/2025/ai-chatbot-china-sick/](https://restofworld.org/2025/ai-chatbot-china-sick/)  
**INFO:** Mało techniczny, ale ciekawy artykuł o tym, jak chatboty napędzane przez DeepSeek wypełniają lukę w trudno dostępnej i przeciążonej opiece zdrowotnej w Chinach. Dla wielu ludzi stają się podstawowym źródłem informacji medycznych, a dla osób starszych także emocjonalnym wsparciem w sytuacjach, gdy nie mogą one liczyć na rodzinę. Warty przemyślenia tekst o zastosowaniu modeli językowych w medycynie i realnych ryzykach, jakie to tworzy - począwszy od halucynacji, przez błędne zalecenia, aż po całkowite uzależnienie pacjentów od 'wirtualnych lekarzy'.  

**Przekraczanie limitów Linuksa - raport z hostingowego pola walki (film, 53m)**  
[https://www.youtube.com/watch?v=mJOGYEFayI8](https://www.youtube.com/watch?v=mJOGYEFayI8)  
**INFO:** To nagranie mojego wystąpienia z ubiegłorocznej konferencji Jesień Linuxowa 2025. Opowiadam, jak wyglądała realizacja projektu darmowych serwerów vps, gdzie na jednej maszynie staraliśmy się wraz z adminami upchnąć nawet ponad 1000 kontenerów. Okazuje się, że problemem nie była wcale wydajność takiego rozwiązania, a pewne limity, o istnieniu których do tej pory nie wiedzieliśmy. Mowa o limitach interfejsów, limitach metadanych w LVM i kilku innych rzeczach, o które przeciętny użytkownik Linuksa naprawdę nie musi się martwić. Jeśli interesuje Cię temat Linuksa, hostingu albo przynajmniej ze słyszenia znasz Mikrusa, to koniecznie zobacz ten film.  

**Vibe Kanban - narzędzie do orkiestracji wielu agentów kodujących jednocześnie**  
[https://www.vibekanban.com/](https://www.vibekanban.com/)  
**INFO:** Ten projekt pozwala uruchamiać wielu agentów kodujących równolegle, każdy w osobnej gałęzi i workspace na Twoim lokalnym repo (git worktrees), dzięki czemu ich zmiany nie wchodzą sobie w drogę. Efekty pracy agentów przeglądasz jak klasyczne pull requesty, z wbudowanym diffem, możliwością edycji i akceptacji zmian, a całością możesz sterować z poziomu IDE lub przez MCP z użyciem osobistego asystenta AI. To narzędzie implementuje ciekawe podejście, zakładające, że agentom możesz zlecać zadania dokładnie tak, jakbyś robił to swoim pracownikom. Wpisujesz zadanie jako nowy task na tablicy kanban i śledzisz jego wykonanie przez 'pracowników'. Możesz nawet zautomatyzować odpalanie testów, czy deploy na produkcję.  

**Agentic AI w praktyce - 100+ wzorców budowania niezawodnych agentów**  
[https://www.nibzard.com/agentic-handbook/](https://www.nibzard.com/agentic-handbook/)  
**INFO:** Tekst przedstawia ponad 100 wzorców projektowych, które pomagają przekształcić prototypy agentów AI w stabilne aplikacje produkcyjne. Autor pokazuje, kiedy agentowe podejście faktycznie ma sens i jak bezpiecznie projektować pętle działania agenta. Całość porządkuje wzorce w osiem kategorii - od orkiestracji, pracy z narzędziami i kontekstem po ewaluację, niezawodność i współpracę człowiek-agent.  

**Prism - środowisko AI do pisania tekstów naukowych i prowadzenia badań**  
[https://openai.com/pl-PL/index/introducing-prism/](https://openai.com/pl-PL/index/introducing-prism/)  
**INFO:** OpenAI zaprezentowało nowe środowisko pracy w chmurze, które łączy ChatGPT z rozwiązaniami ułatwiającymi tworzenie równań, cytowań oraz dodawanie kontekstu badawczego. Pozwala na wspólną pracę dowolnie dużych zespołów, automatyczne dorzucanie przypisów z literatury (np. z arXiv) czy przekształcanie równań i diagramów do LaTeX. Narzędzie jest darmowe dla użytkowników prywatnych, a bardziej zaawansowane funkcje będą później rozwijane w ramach płatnych planów.  

**Czy warto myśleć o wydajności aplikacji od pierwszej linijki kodu?**  
[https://maknee.github.io/blog/2026/Performance-Hints/](https://maknee.github.io/blog/2026/Performance-Hints/)  
**INFO:** Jeśli optymalizacja oprogramowania kojarzy Ci się ze zdaniem "profiluję dopiero, jak płonie", to ten tekst naprostuje Twoje myślenie na właściwe tory. Autor pokazuje proste "performance napkin math" (czyli liczenie niektórych rzeczy na oko), uczy, gdzie szukać wąskich gardeł w sofcie, jak sensownie mierzyć i jak projektować API oraz struktury danych pod szybkość. Są też konkretne przykłady (sortowanie ogromnych danych, generowanie strony z miniaturami) i garść praktycznych porad, które pomagają podejmować dobre decyzje, zanim w ogóle odpalisz profiler. To artykuł dla tych, którzy bardziej chcą zaprojektować od początku wydajną aplikację, zamiast dopiero optymalizować ją po jakiejś większej wpadce.  

**Moltworker - uruchom osobistego agenta AI na Cloudflare zamiast kupować Maca mini**  
[https://blog.cloudflare.com/moltworker-self-hosted-ai-agent/](https://blog.cloudflare.com/moltworker-self-hosted-ai-agent/)  
**INFO:** Ostatnio, ze względu na popularność Clawdbota/Moltbota, ludzie zaczęli kupować do domu Maca Mini, aby mieć swojego własnego asystenta AI. Cloudflare zaprezentował swoje rozwiązanie, pokazując, jak można odpalić ten soft w ich środowisku chmurowym, wykorzystując sandboxy, storage plików R2 i Workery jako warstwę pośrednią między tymi technologiami. Oczywiście, jeśli Twoim głównym celem jest zachowanie prywatności i bezpieczeństwa oraz chcesz bazować na rozwiązaniach self-hosted, to kup Maca Mini. Jeśli chcesz, aby było tanio i szybko, i po prostu zależy Ci na własnym bocie, to rozwiązanie od Cloudflare wygląda całkiem obiecująco.  

**Iluzje optyczne zaimplementowane w CSS**  
[https://alvaromontoro.com/blog/68091/css-optical-illusions](https://alvaromontoro.com/blog/68091/css-optical-illusions)  
**INFO:** Autor zebrał ponad 50 klasycznych złudzeń optycznych zakodowanych wyłącznie za pomocą HTML i CSS. Każde złudzenie ma osobny, interaktywny przykład, często reagujący na najechanie myszką lub kliknięcie, dzięki czemu łatwo porównać to, co widzimy, z tym, co faktycznie jest narysowane. Przy okazji można podejrzeć sprytne triki z gradientami, pseudo-elementami, mieszaniem trybów kolorów i transformacjami 3D. Wrzucam to nie tylko jako ciekawostkę, ale też jako ciekawe źródło dla osób, które chcą uczyć się nieco bardziej zaawansowanych technik w CSS.  

**OpenCode vs Claude Code - porównanie dwóch popularnych agentów CLI**  
[https://www.builder.io/blog/opencode-vs-claude-code](https://www.builder.io/blog/opencode-vs-claude-code)  
**INFO:** Autor porównuje oficjalne CLI od Anthropic z otwartoźródłową alternatywą od zespołu SST, skupiając się na różnicach w podejściu do modeli, architekturze oraz sposobie uwierzytelniania. Oba narzędzia zostały przepuszczone przez ten sam zestaw zadań na średnim projekcie TypeScriptowym. Agenty otrzymały zadania od masowej zmiany nazw, przez naprawę drobnych błędów w kodzie i refaktoryzację, aż po generowanie testów. Jedno z tych narzędzi wygrało pod względem szybkości, a drugie pod względem dokładności. Ciekawą częścią tekstu jest omówienie MCP i tzw. podatku od kontekstu: autor pokazuje, jak różne strategie ładowania dodatkowych narzędzi realnie wpływają na zużycie tokenów i opłacalność pracy z rozbudowanym zestawem integracji.  

**Izolowane środowiska dla wielu sesji Claude Code z Kubernetes**  
[https://estsauver.com/blog/claude-code-workflow](https://estsauver.com/blog/claude-code-workflow)  
**INFO:** Ciekawe podejście do równoczesnej pracy z wieloma instancjami Cloud Code, wykorzystując przy tym Git Worktrees i Kubernetes do osiągnięcia zupełnie wyizolowanych środowisk. Możesz wykorzystać taką konfigurację np. do uruchomienia osobnego agenta na różnych gałęziach tego samego projektu deweloperskiego. Kubernetes został tutaj użyty, aby jednocześnie uruchomione kopie tej samej aplikacji miały osobne porty TCP, osobne bazy danych i inne zasoby. Dzięki temu większość infrastruktury nie jest współdzielona.  

**Historia popularności i rozwoju 'Ralph Wiggum Technique'**  
[https://www.humanlayer.dev/blog/brief-history-of-ralph](https://www.humanlayer.dev/blog/brief-history-of-ralph)  
**INFO:** Autor opisuje swoją przygodę z techniką 'Ralph' - od momentu pierwszego spotkania z autorem tej techniki (jeszcze zanim plugin stał się popularny) aż do czasów obecnych. Pokazuje konkretne zastosowania (refaktory frontendów, generowanie specyfikacji, autonomiczne shippingowanie repozytoriów), ale też brutalnie uczciwie opisuje porażki wynikające z kiepskich specyfikacji projektów, zbyt dużych zmian i przeciążenia agentów zbyt długimi kontekstami. Sporo przemyśleń na temat inżynierii kontekstu, projektowania oraz sensownych pętli kontrolnych dla agentów.  

**Jak asystenci AI wpływają na naukę programowania i debugowanie kodu?**  
[https://www.anthropic.com/research/AI-assistance-coding-skills](https://www.anthropic.com/research/AI-assistance-coding-skills)  
**INFO:** Autorzy opisują randomizowane badanie z udziałem 52 programistów Pythona, w którym sprawdzono, jak korzystanie z asystenta AI podczas nauki nowej biblioteki (wybrano libra: Trio) wpływa na szybkość pracy i poziom opanowania materiału. Okazało się, że osoby wspierane przez sztuczną inteligencję kończyły zadania tylko minimalnie szybciej. Zbadano jednak, jak takie ciągłe wspieranie się AI przekłada się na umiejętności programowania oraz utrzymanie wiedzy na temat narzędzi w dłuższej perspektywie. Wyniki badania nie są zbyt optymistyczne. Więcej znajdziesz w artykule.  

**Ranking najpopularniejszych blogów osobistych na Hacker News**  
[https://refactoringenglish.com/tools/hn-popularity/](https://refactoringenglish.com/tools/hn-popularity/)  
**INFO:** Autor zebrał dane z HN i na ich podstawie przygotował zestawienie blogów, które najczęściej zdobywają wysokie pozycje w rankingach. Możesz zawęzić zakres dat, które chcesz analizować, i dzięki temu poznać np. najnowsze blogi, które nie były jeszcze cytowane np. rok temu. Całkiem dobre źródło do uzupełnienia swojego czytnika RSS o wartościowe treści.  

**Jak bardzo może się wykrzaczyć obliczanie daty w JavaScript? - bardzo ;)**  
[https://philna.sh/blog/2026/01/11/javascript-date-calculation/](https://philna.sh/blog/2026/01/11/javascript-date-calculation/)  
**INFO:** Autor opisuje pozornie prosty fragment kodu z obliczaniem końca miesiąca, który na zachodnim wybrzeżu USA wygenerował kompletnie absurdalną datę. Jak się domyślasz, chodziło o obsługę stref czasowych. Z tekstu dowiesz się, dlaczego operacje typu setMonth na obiekcie Date potrafią niespodziewanie przepełniać miesiące i co z tym możesz zrobić. W artykule znajdziesz też podpowiedzi, czego używać zamiast tradycyjnego obiektu Date i co robić, gdy ta bardziej nowoczesna metoda nie jest jeszcze u Ciebie dostępna.  

**Chrome + Gemini - przeglądarka otrzymuje dostęp do agenta AI**  
[https://blog.google/products-and-platforms/products/chrome/gemini-3-auto-browse/](https://blog.google/products-and-platforms/products/chrome/gemini-3-auto-browse/)  
**INFO:** W artykule opisane są nowe funkcje oparte na Gemini 3, które zamieniają przeglądarkę w aktywnego asystenta - od stałego panelu bocznego, przez przekształcanie obrazów z Nano Banana, po mocną integrację z Gmail, Kalendarzem, YouTube czy Mapami (później pewnie dojdą kolejne usługi od Google). Autor pokazuje, jak auto browse potrafi samodzielnie wykonywać złożone zadania, takie jak planowanie podróży, wypełnianie formularzy czy zakupy online. Wspomniane są też kwestie bezpieczeństwa, kontrola użytkownika nad wszelkimi poczynaniami agenta i zabezpieczenie przed przypadkowym dokonaniem transakcji.  

**Analiza malware ClawDBot ukrytego w rozszerzeniach VSCode (film, 43m)**  
[https://www.youtube.com/watch?v=7GS6Xs4hdvg](https://www.youtube.com/watch?v=7GS6Xs4hdvg)  
**INFO:** W sieci pojawiło się fałszywe rozszerzenie do VSCode, które teoretycznie integruje środowisko z popularnym ostatnio softem ClawDBot (który już 2x zdążył zmienić nazwę). Film skupia się na technikach infekcji, metodach działania malware oraz potencjalnych konsekwencjach dla programistów korzystających z takiego rozszerzenia. Pokazane są także przykłady kampanii złośliwego oprogramowania, takich jak Evelyn Stealer, oraz sposoby na zabezpieczenie środowiska deweloperskiego. Coś dla fanów cybersecurity i analizy malware.  

**Awesome Hacking - gotowy zestaw narzędzi dla pentesterów i badaczy bezpieczeństwa**  
[https://awesomehacking.org/](https://awesomehacking.org/)  
**INFO:** Ogromna, na bieżąco rozwijana kolekcja narzędzi do CTF-ów, analizy kryptografii, incident response i wielu innych obszarów związanych z bezpieczeństwem. To kolejne repozytorium w ramach popularnej serii 'Awesome'. Warto rzucić okiem.  

**Prognozy dla LLM-ów do 2026 roku - kod, sandboxing i przyszłość pracy programistów**  
[https://simonwillison.net/2026/Jan/8/llm-predictions-for-2026/](https://simonwillison.net/2026/Jan/8/llm-predictions-for-2026/)  
**INFO:** Autor podsumowuje swoje prognozy z odcinka podcastu 'Oxide and Friends', skupiając się na krótkoterminowym (1 rok), średnioterminowym (3 lata) i długoterminowym (6 lat) wpływie LLM-ów na programowanie i branżę IT. Przewiduje m.in. moment, w którym jakość kodu generowanego przez modele stanie się już nie do podważenia. Po drodze przewiduje, że musi przytrafić się jakiś bardzo poważny incydent bezpieczeństwa związany z agentami kodującymi. Następnie jest coś o globalnej zmianie roli programisty: z osoby, która stuka w klawiaturę, w kogoś, kto zarządza potężnymi narzędziami automatyzującymi wytwarzanie oprogramowania. Jak ze wszystkimi przewidywaniami, warto na to patrzeć z przymrużeniem oka. Gdy patrzę na to, jak pracują moi znajomi, to ostatni podpunkt z listy przewidywań nie wydaje mi się wcale aż tak nierealny jak jeszcze np. rok temu.  

**Context7 MCP - aktualna dokumentacja kodu prosto w promptach LLM**  
[https://github.com/upstash/context7](https://github.com/upstash/context7)  
**INFO:** Ten serwer MCP dociąga świeżą (dostosowaną do wersji softu) dokumentację i przykłady kodu bezpośrednio z oficjalnych źródeł i dokleja je do kontekstu Twojego LLM-a, eliminując halucynowane API i przykłady oparte na starych wersjach bibliotek. W opisie znajdziesz gotowe konfiguracje dla Cursor, Claude Code i Opencode. Autor podpowiada też, jak ustawić reguły automatycznego wywoływania tego narzędzia za każdym razem, gdy agent nie jest przekonany, jak coś wykonać.  

**Listmonk - darmowe zarządzanie newsletterem**  
[https://devszczepaniak.pl/listmonk-darmowy-mailing-manager/](https://devszczepaniak.pl/listmonk-darmowy-mailing-manager/)  
**INFO:** Prowadzenie mailingu za 0 zł w obecnych czasach możliwe jest tylko dla naprawdę małych list i wiąże się ze znacznymi ograniczeniami. Nie oznacza to jednak, że jesteśmy skazani na usługi kosztujące setki złotych miesięcznie. Przy odrobinie determinacji i wykorzystaniu rozwiązań self-hosted koszty prowadzenia newsletterów z tysiącami odbiorców możemy ograniczyć do kilkudziesięciu złotych rocznie. Z tego artykułu dowiesz się, jak działa rozwiązanie Listmonk i jak można je samodzielnie postawić, np. na własnym serwerze vps.  

**Najdziwniejsze gadżety z CES 2026 - od muzycznych lizaków po AI pingwina na deskorolce**  
[https://www.pcmag.com/news/the-weirdest-tech-we-saw-at-ces-2026](https://www.pcmag.com/news/the-weirdest-tech-we-saw-at-ces-2026)  
**INFO:** Zestawienie 10 skrajnie osobliwych urządzeń pokazanych na CES 2026. Autor opisuje zarówno komercyjne produkty (z cenami i planowanymi datami sprzedaży), jak i futurystyczne koncepty, które dopiero szukają swojego sensownego zastosowania czy inwestora. Nie wydaje mi się, aby któreś z tych rozwiązań odniosło globalny sukces, więc wrzucam bardziej jako ciekawostkę.  

**Kodak Photo CD - przyszłość sprzed dekad i jej spektakularna klęska (film, 53m)**  
[https://www.youtube.com/watch?v=-vZvUZ7k2AU](https://www.youtube.com/watch?v=-vZvUZ7k2AU)  
**INFO:** Kodak już w latach 90. przedstawił cyfrowy przełom, czyli możliwość robienia zdjęć o rozdzielczości 25 megapikseli, co, jak na tamte czasy, było czymś zupełnie niewyobrażalnym. Film pokazuje nie tylko technologiczne zaawansowanie tego rozwiązania (zwłaszcza w zestawieniu z kasetami VHS i procesorami 386), ale również realia polskiego rynku IT z początku lat 90. Ciekawe są te ceny zestawów multimedialnych, porównywalne z wartościami samochodów. Z filmu dowiesz się, dlaczego mimo ambitnej wizji, standaryzacji i super jakości obrazu, system Kodaka okazał się klapą zarówno dla użytkowników prywatnych, jak i firm. Ciekawe spojrzenie na zderzenie wielkich ambicji z brutalną rzeczywistością technologiczną i finansową lat 90. Wygląda na to, że niektóre technologie pojawiają się za wcześnie, gdy świat jeszcze nie jest gotowy na ich przyjęcie.  

**Problem 80% w agentic coding - gdzie naprawdę powstaje dług technologiczny?**  
[https://addyo.substack.com/p/the-80-problem-in-agentic-coding](https://addyo.substack.com/p/the-80-problem-in-agentic-coding)  
**INFO:** Autor opisuje przesunięcie z modelu, w którym AI robiło ok. 70% pracy, do świata, gdzie agenci generują 80-100% kodu, a ludzie głównie poprawiają i nadzorują efekty. Co ciekawe, stare problemy wcale nie zniknęły, tylko zmieniły swój charakter. Dawniej występowały proste bugi, dzisiaj pojawiają się błędne założenia projektowe. Czasami stosowana przez nas warstwa abstrakcji (zbyt ogólne opisywanie naszych założeń) prowadzi też do narastającego długu technologicznego. Badania sugerują, że indywidualna produktywność programistów teoretycznie rośnie, ale przegląd PR-ów, koordynacja zespołów i "comprehension debt" (przestajemy rozumieć, jak działa nasz kod) stają się nowym, kosztownym problemem.  

**Top 10 narzędzi do zarządzania API w 2026 roku dla architektów systemów**  
[https://zuplo.com/blog/top-10-api-management-tools-for-2025-a-deep-dive-for-architects](https://zuplo.com/blog/top-10-api-management-tools-for-2025-a-deep-dive-for-architects)  
**INFO:** Jeśli masz gotowe API w swojej firmie i szukasz platformy do zarządzania nim (jak np. via AWS API Gateway), na rynku istnieje całkiem sporo gotowych rozwiązań - zarówno tych self-hosted, jak i działających w chmurze. Ten artykuł zawiera przegląd popularnych platform i sprawdza, jak radzą sobie z nowymi wyzwaniami, czyli np. współpracą z agentami AI, limitowaniem tokenów LLM, niskimi opóźnieniami czy integracją z przepływami GitOps.  

**UTM - maszyny wirtualne i emulacja procesorów na iOS**  
[https://getutm.app/](https://getutm.app/)  
**INFO:** To oprogramowanie pozwoli Ci uruchomić dowolny system operacyjny na Twoim iPhonie lub iPadzie. Możesz zainstalować Linuksa, Windowsa, a także uruchomić stare gry z MS-DOS. Nie jest wymagany żaden jailbreak. Aplikację instalujesz po prostu z App Store. Możesz symulować do 30 różnych architektur procesorów, więc teoretycznie odpalisz co tylko zechcesz. Ciekawe rozwiązanie.  

**Mało znane, ale użyteczne funkcje Basha**  
[https://slicker.me/bash/perelki.htm](https://slicker.me/bash/perelki.htm)  
**INFO:** Tekst zbiera w jednym miejscu zestaw mniej oczywistych mechanizmów powłoki - od rozwijania nawiasów i parametrów, przez podstawianie procesów i rozbudowane instrukcje warunkowe, aż po here-docs, tablice, zaawansowaną obsługę historii i zaawansowany globbing. Każda funkcja jest pokazana na konkretnych przykładach. Dobry materiał do rozbudowania Twojej wiedzy na temat programowania w Bashu.  

**Jakich narzędzi AI używa osoba niewidoma na co dzień?**  
[https://dostepnik.substack.com/p/dostepnik-o-skrzynce-z-narzedziami-8e8](https://dostepnik.substack.com/p/dostepnik-o-skrzynce-z-narzedziami-8e8)  
**INFO:** Artykuł jest napisany przez osobę niewidomą, która dzieli się tym, z jakich popularnych narzędzi AI korzysta na co dzień i jak wygląda to pod względem pracy z perspektywy osoby z takimi ograniczeniami. Zaciekawiło mnie, że narzędzia działające w terminalu, które ostatnio zyskują na popularności, tak dobrze sprawdzają się u osób niewidomych. Nie pomyślałem wcześniej, że może to być aż tak duże ułatwienie.  

**Agenci AI vs system plików - problemy, ograniczenia i rozwiązania (film, 2h i 38m)**  
[https://www.youtube.com/watch?v=rntEm3kuodA](https://www.youtube.com/watch?v=rntEm3kuodA)  
**INFO:** To nagranie ze spotkania na żywo w ramach szkolenia AI Devs, na którym omawiamy, dlaczego twórcy agentów AI tak często decydują się na użycie zwykłego systemu plików do przechowywania danych, zamiast wybierać np. Postgresa, MySQL czy SQLite. Mówimy też o tym, dlaczego czasami łączą takie rozwiązania ze sobą. Wyjaśniamy, od czego to wszystko zależy oraz jakie problemy możemy napotkać, budując systemy agentowe. Spora część materiału jest też poświęcona tematyce zarządzania oknem kontekstowym modelu. Jeśli na co dzień zajmujesz się integracją systemów IT z rozwiązaniami AI, to ten materiał jest dla Ciebie.  

**Hakowanie słuchawek Bluetooth i blokada sprzętu w Danii - o co tu chodzi? (film, 16m)**  
[https://www.youtube.com/watch?v=YJqV2u3sUiU](https://www.youtube.com/watch?v=YJqV2u3sUiU)  
**INFO:** Prezentacja z Chaos Computer Club pokazuje, jak poważne zagrożenia mogą wiązać się ze słuchawkami Bluetooth - od podsłuchiwania otoczenia, przez wydawanie poleceń głosowych w czyimś imieniu, aż po przejmowanie kont na Amazonie lub WhatsAppie. Szczegółowo omówiono mechanizmy podatności kontrolerów stosowanych w wielu popularnych modelach słuchawek oraz przypadki, w których możliwe jest zdalne sterowanie i infiltracja urządzeń mobilnych. Z filmu dowiesz się, dlaczego niektóre służby w Danii całkowicie zakazały używania słuchawek bezprzewodowych oraz na co warto zwrócić uwagę przy wyborze sprzętu i aktualizacjach firmware.  

**==LINKI TYLKO DLA PATRONÓW==**

**Zbiór antywzorców bezpieczeństwa dla kodu generowanego przez AI**  
[https://uw7.org/un_a2a61e21a488c/](https://uw7.org/un_a2a61e21a488c/)  
**INFO:** Projekt zbiera 25+ najczęstszych antywzorców bezpieczeństwa pojawiających się w kodzie generowanym przez LLM-y, wraz z przykładami złych i poprawionych fragmentów, referencjami do CWE, scenariuszami ataków oraz strategiami naprawy podatności. Materiały są przygotowane tak, aby dało się je wprost podać modelowi jako kontekst - czy to w całości (dla modeli z dużym oknem), czy w postaci wycinków dobranych pod konkretną podatność. Autorzy sugerują wykorzystanie tego zestawu jako osobnego agenta/warstwy review, który automatycznie skanuje kod wygenerowany przez AI i wychwytuje najbardziej typowe luki, zanim trafią na produkcję. Ten zestaw przykładów jest dość duży, więc uważaj, bo mocno przepala tokeny przy szukaniu podatności.