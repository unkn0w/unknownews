Cześć! [wersja web]

Jak co piątek przybywam z porcją subiektywnie najciekawszych materiałów dla branży IT, które wpadły mi w ręce w mijającym tygodniu. Jeśli kiedyś natrafisz na coś ciekawego, wartego wzmianki w newsletterze, to możesz mi to podesłać, np. korzystając z tego formularza.

A teraz "Pora na sponsora" - Ty także możesz zostać sponsorem lub patronem.
Sponsorem tego wydania newslettera jest Grupa ADM - firma szkoleniowa oferująca szkolenia z zakresu administracji sieciami i serwerami oraz kursy z zakresu cyberbezpieczeństwa.

Już 12 stycznia o 19:00 odbędą się darmowe warsztaty "Zbuduj 5 agentów AI w n8n!" - spotkanie, podczas którego zobaczysz jak automatyzować procesy z AI bez pisania kodu od zera.

[https://s.mrugalski.pl/agenci_n8n](https://s.mrugalski.pl/agenci_n8n)  

Podczas 90-minutowego spotkania zbudujesz pierwszego agenta AI krok po kroku, a następnie zobaczysz w działaniu kolejne cztery rozwiązania: RAG Chatbot, Voice Agent oparty na elevenlabs, Wirtualną Radę Nadzorczą, Asystentkę głosową i AI Admina wykorzystującego Claude Code. Każdy z nich to gotowe rozwiązanie do konkretnych zastosowań biznesowych.

Warsztaty poprowadzą Tomasz Woliński (ekspert AI i automatyzacji z ponad 16-letnim doświadczeniem w IT) oraz Arkadiusz Siczek, (założyciel Grupy ADM i administrator systemów IT od 2006 roku).

Spotkanie jest przeznaczone dla administratorów, DevOpsów, osób z IT support i wszystkich, którzy chcą wykorzystać AI w praktyce. Nie musisz być programistą - interfejs n8n pozwoli Ci zbudować automatyzacje bez pisania kodu.

[https://s.mrugalski.pl/agenci_n8n](https://s.mrugalski.pl/agenci_n8n)  

P.S. Jeśli nie możesz uczestniczyć na żywo, zapisz się, aby otrzymać nagranie.
 

Zapraszam do lektury dzisiejszego wydania :)

 

◢ #unknownews ◣

**Hackowanie pralek i zmywarek - jak naprawdę działa domowe AGD (film, 57m)**  
[https://www.youtube.com/watch?v=Q1S-PVo3GlA](https://www.youtube.com/watch?v=Q1S-PVo3GlA)  
**INFO:** Pralka czy zmywarka to dla użytkownika często czarna skrzynka, ale ich wnętrze kryje zaawansowaną elektronikę i nietypowe protokoły komunikacji. Film pokazuje, jak przeprowadzić reverse engineering systemów sterowania, analizować magistrale komunikacyjne, wydobywać i modyfikować firmware oraz przełamywać zabezpieczenia, które mają utrudnić dostęp np. do diagnostyki urządzenia. Spoko wykład dla wielbicieli hardware hackingu i elektroniki.  

**Tailwind CSS ma OGROMNE problemy? - najsmutniejszy pull request ostatnich dni**  
[https://github.com/tailwindlabs/tailwindcss.com/pull/2388](https://github.com/tailwindlabs/tailwindcss.com/pull/2388)  
**INFO:** Framework Tailwind CSS zyskuje na popularności w oszałamiającym tempie. Głównie dlatego, że modele językowe wybrały go jako standard przy tworzeniu frontendu dla aplikacji webowych. Jeśli coraz więcej ludzi używa tego rozwiązania, to teoretycznie zyski są coraz większe. No właśnie, nie do końca. W tym pull requestcie jeden z użytkowników proponuje utworzenie pliku LLMS TXT, aby ułatwić modelom językowym korzystanie z dokumentacji Tailwinda. W dyskusję nad tą poprawką włącza się twórca frameworka (Adam Wathan), który tłumaczy, że jego firma jest bliska bankructwa, a 75% zespołu zostało zwolnione. Wszystko to ze względu na sztuczną inteligencję. Nie chcę zdradzać wszystkich szczegółów w tym opisie, więc zachęcam do zapoznania się z komentarzami w wątku (zwłaszcza tymi od "adamwathan").  

**mObywatel i rzekomo otwarty kod źródłowy - co naprawdę udostępniło ministerstwo?**  
[https://informatykzakladowy.pl/rzekoma-publikacja-kodu-zrodlowego-aplikacji-mobywatel/](https://informatykzakladowy.pl/rzekoma-publikacja-kodu-zrodlowego-aplikacji-mobywatel/)  
**INFO:** Autor rozbiera na czynniki pierwsze rządową narrację o "publikacji kodu źródłowego" mObywatela, pokazując, że realnie udostępniono jedynie mało istotne elementy interfejsu użytkownika, czyli w praktyce kilka procent aplikacji. W artykule znajdziesz też ciekawą analizę wydarzeń związanych z publikacją kodu, od nakazu pełnej jawności kodu, po późniejszą nowelizację z opiniami CSIRT-ów, aż po wykorzystanie tych zapisów jako wygodnej wymówki do mocnego ucięcia zakresu publikacji. Krótko mówiąc, to, co zostało opublikowane, w żaden sposób nie przyda się badaczom do oceny poziomu bezpieczeństwa aplikacji. Więcej szczegółów w artykule.  

**Który Windows działa najszybciej? Porównanie wersji XP, Vista, 7, 8, 10 i 11 (film, 15m)**  
[https://www.youtube.com/watch?v=7VZJO-hOT4c](https://www.youtube.com/watch?v=7VZJO-hOT4c)  
**INFO:** Mówi się, że systemy operacyjne Windows działają coraz wolniej. Czy to jednak prawda? Autor filmu postanowił uruchomić systemy od Windows XP aż do Windows 11 na dokładnie tym samym sprzęcie, o tej samej konfiguracji. Pytanie brzmi: ile zajmuje bootowanie każdego z systemów? Jakie jest zużycie RAM-u każdego z nich? Jak przekłada się to na czas pracy na baterii? Jak szybko uruchamiają się aplikacje? Jak przechodzą różnego rodzaju benchmarki? Wykonano na tych systemach wiele praktycznych scenariuszy. Ciekawy film, który pozwoli Ci uzyskać odpowiedź na początkowe pytanie: czy systemy operacyjne naprawdę zwalniają?  

**Jak ułożyć sobie karierę w IT po fali zwolnień i boomie na AI?**  
[https://www.anildash.com/2026/01/05/a-tech-career-in-2026/](https://www.anildash.com/2026/01/05/a-tech-career-in-2026/)  
**INFO:** Obecnie branża IT nie wygląda zbyt optymistycznie. Masowe zwolnienia, pogorszenie jakości produktów i rosnąca przepaść między marketingiem AI a realną wartością dla użytkownika. To wszystko przekłada się na pogorszenie warunków w branży. Jeśli czujesz się przytłoczony tym wszystkim, co się dzieje, to według autora tekstu jesteś w większości. Wiele osób z branży IT czuje dziś zagubienie i pozbawienie ich jakiejkolwiek sprawczości, ale wstydzą się o tym mówić. Nie chodzi jednak o to, aby się załamywać, ale aby zacząć działać. Autor proponuje więc praktyczne podejście: zrozumienie swojej roli w systemach organizacji, świadome budowanie obszarów, w których jesteś naprawdę niezastąpionym pracownikiem, oraz stopniowe wzmacnianie swojej pozycji przez sojusze z innymi, zamiast biernego godzenia się na narrację szefów o "adopcji AI" i koniecznych cięciach.  

**Codex vs Claude Code vs Cursor - który agent AI lepiej sprawdza się w realnych projektach?**  
[https://www.builder.io/blog/codex-vs-claude-code](https://www.builder.io/blog/codex-vs-claude-code)  
**INFO:** Autor przez długi czas pracował z agentem w Cursorze, jednak postanowił eksperymentować jeszcze z Claude Code oraz Codexem. W artykule porównał funkcje i możliwości obu tych narzędzi oraz wyjaśnił, dlaczego ostatecznie zdecydował się na Codexa. Czy jakiś jeden killer-feature zaważył na takiej decyzji? Ciekawe porównanie tych dwóch rozwiązań. Aż zachęciło mnie to do poeksperymentowania z Codexem.  

**Buduj agentów AI w N8N - praktyczny warsztat online [sponsorowane]**  
[https://s.mrugalski.pl/agenci_n8n](https://s.mrugalski.pl/agenci_n8n)  
**INFO:** Wpadnij na spotkanie 12 stycznia o 19:00, na którym dowiesz się jak zbudować 5 agentów AI w n8n bez programowania. Zbudujesz pierwszego agenta krok po kroku, a kolejne cztery zobaczysz w akcji: RAG Chatbot, Voice Agent, Wirtualna Rada Nadzorcza, Asystentka głosowa i AI Admin. Spotkanie prowadzą eksperci z Grupy ADM. Każdy zapisany na listę otrzyma dostęp do nagrania ze spotkania.  

**Playbook dla tech leadów i menadżerów w branży IT**  
[https://github.com/ksindi/managers-playbook](https://github.com/ksindi/managers-playbook)  
**INFO:** Obszerny zestaw dobrych praktyk dla osób wchodzących w rolę menedżera w IT - od podstawowych pytań o to, jak bardzo techniczny powinien być menedżer, przez prowadzenie spotkań one-on-one, coaching pracowników, dawanie feedbacku, aż po zarządzanie projektami i podejmowanie decyzji. Poradnik kładzie duży nacisk na budowanie efektywnych, autonomicznych zespołów z jasno określonym celem i dobrym przepływem informacji. W tekście znajdziesz konkretne pytania do użycia na spotkaniach, wskazówki dotyczące rekrutacji, onboardingu oraz pracy z przełożonymi, a także odnośniki do dalszych materiałów z tego tematu.  

**Poważna analiza "XD" w Polsce - historia i fenomen tej emotki (film, 28m)**  
[https://www.youtube.com/watch?v=xrEdO5Q8nZ0](https://www.youtube.com/watch?v=xrEdO5Q8nZ0)  
**INFO:** Emotka XD, wrzucana w internecie w zasadzie w losowe miejsca zdań, wkurza wiele osób. Co ciekawe, na świecie już dawno o niej zapomniano, ale w Polsce jest wiecznie żywa. Dlaczego tak jest? Skąd się wywodzi? Jak Polacy do niej podchodzą? Autor tego kanału postanowił zrobić mini badanie na ten temat i w tym celu przyleciał nawet do Polski (to obcokrajowiec). Autor szuka przyczyn tej wyjątkowości XD w polskim internecie. Treść rozrywkowa z elementami internetowej kultury, ale ciekawie się to ogląda.  

**Pomiar prędkości samochodu za pomocą... myszki komputerowej - eksperyment (film, 10m)**  
[https://www.youtube.com/watch?v=p7myAmXgJiE](https://www.youtube.com/watch?v=p7myAmXgJiE)  
**INFO:** Czy sensor z komputerowej myszki można wykorzystać do pomiaru prędkości samochodu? Film pokazuje dość nietypowy projekt, w którym zmodyfikowany układ optyczny myszki zostaje zamocowany za pojazdem i skalibrowany do pracy z większym zasięgiem i inną perspektywą. Autor omawia cały proces doboru obiektywu, kalibracji sensora, kwestie dokładności pomiarów przy zmiennej nawierzchni oraz porównuje uzyskane wyniki z tymi z GPS-u. Materiał bardziej dla pasjonatów skrajnie nietypowych rozwiązań niż dla poszukiwaczy użytecznej wiedzy.  

**Advent of OSINT 2025 - 24-dniowe wyzwanie dla początkujących (rozwiązanie pierwszych dni)**  
[https://infosecwriteups.com/osint4fun-advent-of-osint-2025-day-1-day-4-0ef1675cee8a](https://infosecwriteups.com/osint4fun-advent-of-osint-2025-day-1-day-4-0ef1675cee8a)  
**INFO:** Jeśli interesuje Cię tematyka OSINT i chcesz nauczyć się, jak pozyskiwać informacje na temat ludzi, firm czy zdjęć z internetu, to zeszłoroczne wyzwanie OSINT-owe (Advent of OSINT 2025) jest czymś, co może Cię zainteresować. Problem w tym, że aby takie wyzwanie można było rozwiązać, musisz mieć odpowiednią wiedzę. Linkuję tutaj do rozwiązania czterech pierwszych dni tego wyzwania. Dowiesz się z nich, jak zbiera się poszlaki, jak ustala się niektóre fakty, z jakich narzędzi możesz skorzystać itp. Pierwsze dni skupiają się na zupełnych podstawach i są zaprojektowane tak, aby poradziły sobie z nimi osoby bez wcześniejszego doświadczenia. Fajna opcja, jeśli chcesz wreszcie 'ruszyć z miejsca' z OSINT-em, ale potrzebujesz jakiegoś pretekstu do nauki.  

**5 kluczowych różnic między menedżerami a liderami według Simona Sineka**  
[https://simonsinek.com/stories/5-things-managers-do-that-leaders-never-would-according-to-simon/](https://simonsinek.com/stories/5-things-managers-do-that-leaders-never-would-according-to-simon/)  
**INFO:** Autor opisuje pięć zachowań, które odróżniają typowe zarządzanie od prawdziwego przywództwa. Od tematu podejścia do dzielenia się informacjami z pracownikami, przez sposób traktowania firmowych procedur, aż po sposób prowadzenia trudnych rozmów. Ciekawie pokazany kontrast między 'kulturą strachu i kontroli' a środowiskiem opartym na zaufaniu i szacunku do człowieka. Dobra lektura dla osób zarządzających zespołami. Warto przemyśleć, czy obecnie działasz bardziej jak typowy szef, czy lider zespołu.  

**Hackowanie Amazon Echo Dot 2 i integracja z Home Assistant (film, 14m)**  
[https://www.youtube.com/watch?v=PwSRFhiGyJs](https://www.youtube.com/watch?v=PwSRFhiGyJs)  
**INFO:** To urządzenie z 2016 roku było jednym z pierwszych asystentów głosowych z Alexą na pokładzie. Całość działa pod systemem Android 5.0, dzięki czemu bardzo łatwo da się je zrootować, a przy okazji całkowicie zmienić sposób wykorzystania tego sprzętu. Nie musimy wcale korzystać z asystenta głosowego Alexa i wysyłać danych do chmury Amazona. Możemy wgrać tam własne, przerobione oprogramowanie i zintegrować to urządzenie z Home Assistantem, dzięki czemu będziemy mogli sterować własnym inteligentnym domem.  

**Jak pisać skuteczne agents.md w Copilocie? - wnioski z analizy 2500 repozytoriów**  
[https://github.blog/ai-and-ml/github-copilot/how-to-write-a-great-agents-md-lessons-from-over-2500-repositories/](https://github.blog/ai-and-ml/github-copilot/how-to-write-a-great-agents-md-lessons-from-over-2500-repositories/)  
**INFO:** Zespół GitHuba przeanalizował ponad 2500 plików agents.md, aby sprawdzić, co odróżnia skutecznych agentów od tych zupełnie bezużytecznych. Co jest kluczem do sukcesu pracy z agentami i jakie konstrukcje i deklaracje są najczęściej używane przez programistów? Na te pytania odpowiedź znajdziesz w artykule. Przy okazji w tekście jest też szablon startowy, użyteczny, aby od niego rozpocząć konfigurację swojego agenta.  

**Jak napisać skuteczny plik CLAUDE.md dla agentów programistycznych?**  
[https://www.humanlayer.dev/blog/writing-a-good-claude-md](https://www.humanlayer.dev/blog/writing-a-good-claude-md)  
**INFO:** Tekst tłumaczy, dlaczego w kontekście statelessowych LLM-ów plik CLAUDE.md (lub ogólnie AGENTS.md) jest kluczowym miejscem, w którym trzeba krótko opisać, co to za projekt, po co istnieje i jak się w nim pracuje - tak, aby agent mógł realnie pomóc od pierwszej sesji. Autor pokazuje, że zbyt długie i przesadnie przeładowane instrukcjami pliki są przez modele często ignorowane, dlatego lepiej ograniczyć się do uniwersalnych zasad, a szczegółowe wytyczne trzymać w osobnych, linkowanych zależnie od potrzeby plikach. Sporo użytecznych porad.  

**Vibe coding bez umiejętności projektowania systemu to pułapka?**  
[https://www.focusedchaos.co/p/vibe-coding-without-system-design-is-a-trap](https://www.focusedchaos.co/p/vibe-coding-without-system-design-is-a-trap)  
**INFO:** Autor pokazuje na przykładzie własnego systemu ATS, jak łatwo podczas 'vibe codingu' z pomocą AI zbudować aplikację, która działa, ale jest sztywna, trudna w testowaniu i bardzo kosztowna w dalszym rozwoju. Zwraca uwagę, że modele chętnie hardkodują wartości, ignorują testowalność i zupełnie nie nastawiają się na przyszłe zmiany, jeśli nie zostaną do tego wyraźnie zmuszone, ale to już wymaga doświadczenia i świadomego projektowania systemu. Autor proponuje podejście, nazwane przez niego "system sketch" z pięcioma kluczowymi pytaniami o konfigurację, źródła prawdy i wpływ zmian. Takie podejście ma zapewnić odpowiedni start w projekcie i to jeszcze przed napisaniem pierwszego prompta w celu generowania kodu.  

**Jak zbudować enterprise-ready agenta AI? - wnioski z wdrożeń Anthropic i OpenAI**  
[https://workos.com/blog/enterprise-ai-agent-playbook-what-anthropic-and-openai-reveal-about-building-production-ready-systems](https://workos.com/blog/enterprise-ai-agent-playbook-what-anthropic-and-openai-reveal-about-building-production-ready-systems)  
**INFO:** Większość firm utyka na przygotowaniu proof-of-concept rozwiązań AI, podczas gdy liderzy branży, tacy jak Anthropic i OpenAI, publikują playbooki sukcesów wdrożeń agentów AI na skalę enterprise. Co faktycznie odróżnia produkcyjne systemy agentowe od drogich PoC-ów? Dlaczego tak wiele prób implementacji rozwiązań AI się nie udaje? Kiedy naprawdę potrzebujesz stworzyć agenta? Kiedy potrzebujesz MCP? Jeśli wdrażasz produkcyjnie w swojej firmie rozwiązania bazujące na modelach językowych, to warto rzucić okiem na ten artykuł.  

**4 kluczowe funkcje CSS, które warto znać w 2026 roku**  
[https://nerdy.dev/4-css-features-every-front-end-developer-should-know-in-2026](https://nerdy.dev/4-css-features-every-front-end-developer-should-know-in-2026)  
**INFO:** Autor przedstawia cztery funkcje CSS wprowadzone w 2025 roku, które warto znać jako frontend developer. Nie są to tylko ciekawostki, ale rozwiązania, które realnie mogą wpłynąć na sposób tworzenia styli: kontenerowe zapytania o stany przewijania, text-box do przycinania odstępów typograficznych, nowa wersja attr() oraz sibling-index()/sibling-count(). Jeśli chcesz być na bieżąco z rozwiązaniami CSS, to rzuć okiem.  

**Dlaczego pojedyncze modele AI zawodzą na produkcji i jak systemy multi-agent zmieniają pracę inżynierów?**  
[https://resolve.ai/blog/role-of-multi-agent-systems-AI-native-engineering](https://resolve.ai/blog/role-of-multi-agent-systems-AI-native-engineering)  
**INFO:** Co odróżnia programistę AI-native od tego AI-assisted? Dlaczego pojedynczy LLM lub samotny agent często wykłada się przy produkcyjnych scenariuszach? Wygląda na to, że wdrożenie rozwiązań multiagentowych to must-have we współczesnych firmach. Dobra lektura dla zespołów, które chcą przejść z poziomu 'AI jako gadżet' do prawdziwie AI-native procesów wytwarzania oprogramowania.  

**HackerNews Readings - co czytają ludzie z tej platformy?**  
[https://hackernews-readings-613604506318.us-west1.run.app/](https://hackernews-readings-613604506318.us-west1.run.app/)  
**INFO:** Na platformie Hacker News w komentarzach użytkownicy bardzo często wrzucają tytuły różnych książek, które rekomendują. Jakie to są książki? Ten prosty serwis zbiera najczęściej wspominane pozycje i prezentuje je z podziałem na kategorie. W górnym menu możesz wybrać na przykład informatykę i zobaczyć, które z książek branży IT są najczęściej cytowane. Mnie najbardziej zaskoczył fakt, że globalnie najczęściej wspominaną książką jest "Harry Potter", a na drugim miejscu jest Biblia. Po kliknięciu na książkę zobaczysz cytaty, w których wspomniano o danym tytule.  

**Jak wybrać licencję dla projektu open source? - bez prawniczego bełkotu**  
[https://choosealicense.com/](https://choosealicense.com/)  
**INFO:** Ta prosta strona pozwoli Ci zdecydować, na jakiej licencji powinien być opublikowany Twój projekt open source. Nie znajdziesz tam przeglądu wszystkich istniejących licencji. Wybierasz spośród trzech najpopularniejszych, a decyzja sprowadza się do odpowiedzi na pytanie, co tak naprawdę chcesz osiągnąć i na jakich zasadach. Czy zależy Ci na współpracy ze społecznością, czy na łatwym dzieleniu się swoim oprogramowaniem, na przykład w korporacjach? A może chcesz wymusić na programistach dzielenie się wszelkimi ulepszeniami w kodzie? Poza licencjami na software znajdziesz tam także licencje na hardware, fonty i kilka innych. Warto rzucić okiem, zwłaszcza jeśli nie masz głębszej wiedzy na temat licencjonowania. Przeczytaj także, co się stanie, gdy nie wybierzesz żadnej licencji na swój soft i wrzucisz go np. na GitHuba.  

**Top 13 narzędzi open source do automatyzacji w 2025 roku**  
[https://spacelift.io/blog/open-source-automation-tools](https://spacelift.io/blog/open-source-automation-tools)  
**INFO:** Zestawienie 13 popularnych narzędzi do automatyzacji dla DevOpsów i ludzi od zarządzania infrastrukturą - od klasyków pokroju ansible, Jenkins czy Prometheus, po nowsze rozwiązania jak Spacelift Intent czy OpenTofu. Autor tłumaczy, czym są te narzędzia, jakie korzyści dają (m.in. brak vendor lock-in i możliwość szybkiej modyfikacji konfiguracji) i dlaczego tak dobrze wspierają współpracę w zespołach. Przy każdym z projektów znajdziesz kluczowe funkcje, informacje o licencji oraz linki do dokumentacji, więc łatwo ocenisz, co warto przetestować.  

**Specyficzność w CSS - jak przeglądarka wybiera, który styl wygra?**  
[https://playfulprogramming.com/posts/css-specificity-explained](https://playfulprogramming.com/posts/css-specificity-explained)  
**INFO:** Gdy tworzysz style CSS, jedna reguła może nadpisać drugą, ale nie zawsze musi. Pytanie brzmi: od czego zależy, która z reguł ma wyższy priorytet? Okazuje się, że da się to nawet wyliczyć. Nie jest to jednak takie proste, ponieważ istnieją od tej reguły wyjątki. Każdy z przykładów jest zilustrowany krótkim fragmentem kodu. Autor na koniec podpowiada, jak wykorzystać narzędzia deweloperskie w przeglądarce, aby szybko sprawdzić, która reguła faktycznie stosuje się do danego elementu i dlaczego inne są ignorowane. Jeśli pracujesz z frontendem i identyfikujesz się bardziej jako osoba początkująca, to jest to dla Ciebie lektura obowiązkowa.  

**Ikony w macOS Tahoe. Tego nie da się obronić - złamano wszystkie zasady dobrego UI?**  
[https://tonsky.me/blog/tahoe-icons/](https://tonsky.me/blog/tahoe-icons/)  
**INFO:** Autor bierze na warsztat klasyczne wytyczne Apple z 1992 roku i zderza je z tym, co firma zrobiła w macOS Tahoe (najnowsza wersja systemu). Apple dodało ikony praktycznie do każdego elementu menu. Autor krok po kroku pokazuje, jak łamane są podstawowe zasady projektowania interfejsów użytkownika. Więc nie patrz na ten artykuł jako na krytykę najnowszego systemu operacyjnego od Apple, ale bardziej jak na poradnik, jak projektować interfejsy użytkownika, aby były użyteczne, czytelne i ułatwiały użytkownikowi pracę, a nie utrudniały jej. Te porady możesz zastosować w niemal każdym projekcie.  

**15 najgłośniejszych incydentów cyberbezpieczeństwa 2025 według BleepingComputer**  
[https://www.bleepingcomputer.com/news/security/the-biggest-cybersecurity-and-cyberattack-stories-of-2025/](https://www.bleepingcomputer.com/news/security/the-biggest-cybersecurity-and-cyberattack-stories-of-2025/)  
**INFO:** Co ciekawego wydarzyło się w świecie cyberbezpieczeństwa w 2025 roku? Ten artykuł zbiera subiektywną listę 15 najważniejszych wydarzeń. Od wycieku wrażliwych danych użytkowników pewnej pomarańczowo-czarnej platformy, przez rekordowe ataki DDoS i napad na Bybit, po szeroko zakrojone kampanie social engineering typu ClickFix. Dobra przekrojówka, która pozwala ogarnąć, jakie trendy i wektory ataku królowały w minionym roku.  

**Proste sposoby na pozbycie się poziomego scrolla na stronie (CSS)**  
[https://aartaka.me/easy-fixes.html](https://aartaka.me/easy-fixes.html)  
**INFO:** Autor pokazuje kilka typowych sytuacji, w których na węższych ekranach pojawia się poziomy scrollbar - przy długich blokach kodu, zbyt szerokich obrazkach, rozjeżdżających się tabelach i bardzo długich słowach. Dla każdego z tych przypadków proponuje krótkie, konkretne fragmenty CSS i HTML, które rozwiązują problem. Dobry tekst dla kogoś, kto szuka konkretnego rozwiązania problemu, a nie wiedzy, jak to działa i dlaczego.  

**Databasus - self-hosted backup baz danych**  
[https://github.com/databasus/databasus](https://github.com/databasus/databasus)  
**INFO:** Soft pozwala automatycznie backupować popularne silniki bazodanowe (PostgreSQL, MySQL/MariaDB, MongoDB) do wielu różnych lokalizacji - od lokalnego dysku, przez S3 i R2, po Google Drive, SFTP czy storage NAS. Dostajesz wygodny panel WWW z harmonogramami (w tym cron), powiadomieniami (Slack, Discord, Telegram, email, webhooki), wsparciem dla zespołów itp. Wygląda naprawdę spoko.  

**CEK - narzędzie do grzebania w obrazach kontenerów bez uruchamiania ich**  
[https://github.com/bschaatsbergen/cek](https://github.com/bschaatsbergen/cek)  
**INFO:** Ten zestaw narzędzi CLI pozwala zaglądać do systemu plików obrazów OCI bez ich uruchamiania - możesz listować katalogi, czytać pliki, przeglądać drzewo katalogów i metadane warstw. Obsługuje zarówno obrazy z lokalnych daemonów (Docker, Podman, containerd itp.), jak i zdalnych rejestrów. Przydaje się m.in. do inspekcji konfiguracji, porównywania wersji obrazów, pracy w środowiskach air-gapped (zupełnie odciętych od netu) oraz eksportu obrazów do plików tar bez konieczności posiadania uprawnień roota.  

**YourInfo - sprawdź, co strony WWW wiedzą o Tobie**  
[https://yourinfo.hsingh.app/](https://yourinfo.hsingh.app/)  
**INFO:** Serwis pokazuje w jednym miejscu informacje, które każda odwiedzana strona może o Tobie pozyskać: adres IP, przybliżoną lokalizację, dane o przeglądarce, systemie i odcisk palca urządzenia. Dzięki temu jesteś w stanie lepiej zrozumieć, jak wiele informacji na Twój temat mogą zbierać na przykład reklamodawcy. A jeżeli Ty też chcesz zbierać podobne informacje, to na stronie znajdziesz link do repozytorium GitHuba do bibliotek, które te dane od Ciebie pozyskały.  

**CSpell - szybki sprawdzacz pisowni dla kodu i dużych repozytoriów**  
[https://cspell.org/](https://cspell.org/)  
**INFO:** To narzędzie potrafi w kilka sekund przeskanować tysiące plików w projekcie i wyłapać literówki w identyfikatorach, komentarzach czy dokumentacji, korzystając z wbudowanych i dodatkowych słowników dla wielu języków naturalnych oraz programistycznych. Możesz do niego dodać własne listy słów, a integracje w formie rozszerzenia do VS Code, narzędzia CLI oraz pluginu do ESLinta ułatwiają wpięcie go w edytor, CI/CD i proces budowania. Proste rozwiązanie, które uchroni Cię od wpadki polegającej na przekręceniu np. jednej literki w kodzie.  

**Framework 12 - najbardziej naprawialny laptop za rozsądne pieniądze (film, 9m)**  
[https://www.youtube.com/watch?v=hJjstBT0bpw](https://www.youtube.com/watch?v=hJjstBT0bpw)  
**INFO:** Framework 12 to budżetowy, w pełni modularny laptop, w którym możesz samodzielnie wymieniać baterię, RAM, dysk, a nawet płytę główną. Sprzęt nie jest projektowany do zestarzenia się po roku użytkowania, a jego "naprawialność" stoi na poziomie niedostępnym dla większości współczesnych laptopów. Film prezentuje możliwości rozbudowy tego sprzętu oraz pokazuje, jak łatwa może być naprawa i serwisowanie go.  

**Europa dławi się regulacjami i przegrywa wyścig o AI - co to oznacza dla Polski i UE?**  
[https://www.rp.pl/media/art43497741-europa-dlawi-sie-regulacjami-i-przegrywa-wyscig-o-ai](https://www.rp.pl/media/art43497741-europa-dlawi-sie-regulacjami-i-przegrywa-wyscig-o-ai)  
**INFO:** Ilość tworzonych regulacji cyfrowych w Unii Europejskiej jest gigantyczna (ponad 100 przepisów, 270 regulatorów, 700 nowych artykułów i 3500 ograniczeń cyfrowych przez ostatnie 8 lat), co niestety przekłada się na hamowanie inwestycji i mniejszą liczbę innowacji w branży AI. Europa przegrywa wyścig z USA i Chinami. Ograniczenia prawne sprawiają, że nie tylko produkujemy mniej rozwiązań technicznych, ale też rozwiązania z innych krajów trafiają do nas z ogromnym opóźnieniem, a niektóre z rozwiązań nigdy do nas nie trafią. Warto przemyśleć ten ciekawy wywiad.  

**ChatGPT Health - specjalistyczny asystent do tematów medycznych i zdrowotnych?**  
[https://openai.com/pl-PL/index/introducing-chatgpt-health/](https://openai.com/pl-PL/index/introducing-chatgpt-health/)  
**INFO:** OpenAI uruchamia dedykowaną wersję swojego asystenta, zoptymalizowaną pod pytania zdrowotne i medyczne. Rozwiązanie ma lepiej radzić sobie z interpretacją objawów, zaleceń lekarskich czy wyników badań, jednocześnie mocniej akcentując ograniczenia AI i konieczność konsultacji z lekarzem. W tekście znajdziesz także opis wbudowanych zabezpieczeń, które mają minimalizować ryzyko szkodliwych lub wprowadzających w błąd porad. Usługa jeszcze nie jest dostępna w naszym kraju.  

**==LINKI TYLKO DLA PATRONÓW==**

**Podręcznik do nauki Basha dla początkujących (i nie tylko)**  
[https://uw7.org/un_825a4b92ed9b5/](https://uw7.org/un_825a4b92ed9b5/)  
**INFO:** Rozbudowany, darmowy podręcznik online, który krok po kroku wprowadza w świat Basha - od trybów działania powłoki (interaktywny i nieinteraktywny), przez kody wyjścia, komentarze i zmienne (lokalne, środowiskowe, pozycyjne), aż po tablice, strumienie, potoki i listy poleceń. Dalej autor przechodzi do instrukcji warunkowych, pętli, funkcji i wszystkiego tego, co będzie Ci potrzebne przy programowaniu w tym języku. To raczej podstawy, ale w zupełności wystarczające do codziennej pracy.  

**Darmowa, kompletna książka do nauki TS**  
[https://uw7.org/un_a6cdc9cae8df5/](https://uw7.org/un_a6cdc9cae8df5/)  
**INFO:** Darmowa książka, która w jednym miejscu zbiera najważniejsze elementy TypeScripta - od podstaw typów po bardziej zaawansowane konstrukcje. Autor pisze w bardzo zwięzły, ale zrozumiały sposób. Przy każdym z omawianych tematów znajdziesz fragment przykładowego kodu. Jest to dobra pozycja przede wszystkim dla początkujących, ale bardziej zaawansowani również znajdą tam coś dla siebie.