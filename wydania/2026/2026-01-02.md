Cześć! [wersja web]

Witam w nowym roku. Wierzę, że dziś jeszcze odpoczywasz w ramach długiego weekendu, ale u mnie praca trwa w normalnym trybie. Firma w końcu musi się jakoś rozwijać. Jeśli jakimś cudem siedzisz w biurze lub nudzisz się odpoczywając, to przesyłam paczkę materiałów, które mogą Cię zainteresować.

A! Jeszcze drobne info o promocji, która może Ci się spodobać.

Na platformach Helion (branża IT) oraz Ebookpoint (książki wszelakie) trwa właśnie akcja "Zaczytani 2026" w ramach której możesz zgarnąć książki, e-booki, audiobooki i kursy online przecenione od 40% do 99%.
Promocja dla branży IT (pozycje mocno techniczne)
Promocja dla zwykłych śmiertelników :D (beletrystyka, poradniki, audiobooki itp.)
Jest to doroczna akcja trwająca 72 godziny, więc warto się pospieszyć.
 

Zapraszam do lektury dzisiejszego wydania.

 

◢ #unknownews ◣

**Zignorujemy wszystkie ostrzeżenia dotyczące baterii litowo-jonowych - co się stanie? (film, 12m)**  
[https://www.youtube.com/watch?v=Mkgo_CLVbzg](https://www.youtube.com/watch?v=Mkgo_CLVbzg)  
**INFO:** Baterii litowo-jonowych zdecydowanie nie wolno moczyć, podgrzewać, przebijać ani doprowadzać w nich do zwarcia. W tym filmie autor postanowił sprawdzić, co się stanie w każdym z tych przypadków. Czy naprawdę takie ogniwo eksploduje, a może grozi nam jakieś inne niebezpieczeństwo? Film szczegółowo omawia, jakie mechanizmy fizyczne i chemiczne odpowiadają za różne typy awarii oraz dlaczego niewielka usterka potrafi zamienić z pozoru bezpieczne ogniwo w źródło poważnych problemów.  

**Jak ludzkość próbowała kontaktować się z kosmosem? (film, 2h i 28m)**  
[https://www.youtube.com/watch?v=uFI5WpK2sgg](https://www.youtube.com/watch?v=uFI5WpK2sgg)  
**INFO:** Ludzie od ponad pół wieku wysyłają w kosmos różne wiadomości, licząc na nawiązanie kontaktu z inteligentnymi formami życia z innych planet. Począwszy od słynnych tabliczek z Pioneera, przez radiowe sygnały w stylu Arecibo, po złote płyty Voyagera i mniej znane projekty artystyczne. Ten film to nie tylko przegląd wszelkich prób nawiązania kontaktu, ale też omówienie technicznych niuansów związanych z kodowaniem informacji, pewnymi błędami z tym związanymi, założeniami przyjmowanymi podczas nawiązywania takiego kontaktu oraz niepraktycznością niektórych rozwiązań. Coś dla fanów technologii kosmicznych.  

**Tesla Cybertruck na polskich drogach - realny test autopilota w śniegu, mgle i korkach (film, 18m)**  
[https://www.youtube.com/watch?v=IjVYm3NHfiA](https://www.youtube.com/watch?v=IjVYm3NHfiA)  
**INFO:** W pełni autonomiczna jazda samochodem po polskich drogach brzmi trochę jak science fiction? Ten test Cybertrucka od Tesli z włączoną funkcją full self driving (FSD) pokazuje, jak naprawdę sprawdza się ta technologia w naszym kraju. W materiale zobaczysz, jak Tesla radzi sobie na wąskich, nieoznaczonych i zaśnieżonych wiejskich drogach, jak porusza się po zatłoczonych ulicach Warszawy, po rondach i dużych skrzyżowaniach, czy i jak radzi sobie w podziemnych parkingach oraz ciasnych miejscach parkingowych. Testowana była także jazda po zmroku, we mgle i przy słabej widoczności. Autor przy okazji sprawdza, jak FSD radzi sobie z reagowaniem na pieszych, rowerzystów czy nagle wyjeżdżające znikąd auta. Ciekawy i bardzo praktyczny test.  

**USB-C, HDMI i reszta kablowego piekła - dlaczego jeden kabel jednak nie wystarcza? (film, 21m)**  
[https://www.youtube.com/watch?v=diSWN3TDTz0](https://www.youtube.com/watch?v=diSWN3TDTz0)  
**INFO:** Unia Europejska teoretycznie wymusiła porządek z kablami. Mamy USB-C i problem został rozwiązany, bo każdy kabelek wygląda teraz tak samo. Problem w tym, że na wyglądzie świat się nie kończy. Twój kabelek USB-C, który dołączony był do chińskiej lampki LED, najprawdopodobniej nie nadaje się do szybkiego przesyłu danych ani do ładowania laptopa, a Twój kabel od telefonu nie jest kompatybilny z monitorem 5K. Ze standardem HDMI wcale nie jest lepiej - to też jeden standard, który miał rozwiązać wszystkie problemy. Tyle, że nie rozwiązał. Warto posłuchać, aby wiedzieć, na czym polega to kablowe piekło ukryte pod jednym standardem.  

**Tradycyjne logowanie operacji jest do niczego - jak to naprawić?**  
[https://loggingsucks.com/](https://loggingsucks.com/)  
**INFO:** Twoja aplikacja wrzuca do logów informacje na temat poczynań użytkownika - to dość standardowe rozwiązanie. Problem zaczyna się, gdy jedna akcja generuje np. 30 linii logów, a my mamy tysiące jednocześnie pracujących w aplikacji użytkowników i logi generowane są w losowej kolejności. To jednak nie koniec problemów. Użytkownik wykonuje różne akcje w różnych systemach, a każdy z nich ma lekko inny format zapisu logów. Do tego dochodzą nam systemy rozproszone. Niestety, OpenTelemetry nie jest tutaj lekiem na całe zło. Jak w takim razie rozwiązać ten problem? Autor sugeruje zastosowanie tzw. "szerokich zdarzeń". Czym one są i jak mogą Ci pomóc, tego dowiesz się z artykułu.  

**Statystyki Tindera w 2025 roku - kto z niego korzysta, jak często, po co i z jakim skutkiem?**  
[https://datingzest.com/tinder-statistics/](https://datingzest.com/tinder-statistics/)  
**INFO:** Bardzo rozbudowane podsumowanie działania największej aplikacji randkowej na świecie, oparte na wielu niezależnych źródłach: od raportów inwestorskich, przez badania naukowe, po analizy zachowań użytkowników. Dowiesz się z niego, ilu ludzi faktycznie korzysta z aplikacji (globalnie i lokalnie), jak wygląda rozkład płci, wieku i orientacji, jak często użytkownicy logują się, piszą wiadomości oraz jak przekłada się to na realne spotkania, związki i małżeństwa. Sporo ciekawostek i danych liczbowych. Mnie najbardziej zaskoczyło, kto najczęściej płaci za Tindera oraz jaki odsetek par w USA poznał się za pośrednictwem tej aplikacji.  

**"Zaczytani 2026" - coroczna wyprzedaż książek z branży IT [sponsorowane]**  
[https://helion.pl/pagec/3976o/1/promocja/22739](https://helion.pl/pagec/3976o/1/promocja/22739)  
**INFO:** Przez najbliższe 72 godziny możesz zgarnąć książki, ebooki, audiobooki i kursy online w znacznie obniżonych cenach (przeważnie od 40% do 98%). Warto się rozglądnąć po ofercie, a może znajdziesz coś dla siebie. Przy okazji, zapisując się na ich newsletter, możesz odebrać e-booka gratis.  

**Google umożliwia już zmianę swojego adresu w poczcie na Gmail**  
[https://support.google.com/accounts/answer/19870](https://support.google.com/accounts/answer/19870)  
**INFO:** Jeśli zakładałaś swoje konto mailowe na Gmailu kilkanaście lat temu i teraz trochę wstyd Ci podawać w urzędach maila w stylu TajemniczyBernard69@gmail.com, a jednocześnie masz tam archiwum wszystkich swoich maili i nie chcesz tego stracić, to teraz firma Google daje Ci możliwość zmiany swojego loginu na jakiś bardziej przystający do Twoich aktualnych realiów. Co ciekawe, zmiany takiej możesz dokonać nawet kilkukrotnie. Jak to zrobić i kiedy jesteś w ogóle w stanie to zrobić? Tego dowiesz się z podlinkowanego artykułu.  

**Dlaczego żyrobusy zniknęły z ulic miast i czym one były? (film, 9m)**  
[https://www.youtube.com/watch?v=-DGlgXjNyFU](https://www.youtube.com/watch?v=-DGlgXjNyFU)  
**INFO:** Żyrobusy to autobusy napędzane przez żyroskop. Nie posiadają baterii ani silnika spalinowego. Napędza je obrotowy mechanizm. Brzmi to jak coś pomiędzy science fiction a prototypami z laboratoriów Tesli. A jednak, przez krótki czas takie rozwiązania naprawdę woziły ludzi po miastach. Film pokazuje, jak w praktyce działał napęd oparty na wielkim, rozpędzonym kole zamachowym, jakie problemy techniczne i eksploatacyjne były z tym związane i dlaczego po zaledwie kilku latach eksploatacji żyrobusy całkowicie zniknęły z miast. Interesujące technologiczne zagadnienie. Przyznam, że nigdy wcześniej nie słyszałem o żyrobusach.  

**Polski JARVIS na Home Assistant i lokalnym LLM - bez chmury (film, 21m)**  
[https://www.youtube.com/watch?v=objVWNugl6E](https://www.youtube.com/watch?v=objVWNugl6E)  
**INFO:** Czy da się zbudować asystenta głosowego w stylu JARVIS-a, który steruje domem, odpowiada na pytania z pomocą AI, a jednocześnie nie wypycha żadnych danych do chmury? Ten film pokazuje praktyczną realizację takiego projektu krok po kroku. Autor wykorzystał Raspberry Pi z uruchomionym Home Assistantem, trochę urządzeń IoT oraz komputer z mocną kartą graficzną do odpalenia lokalnego modelu językowego. Do nasłuchiwania poleceń używany jest moduł "Home Assistant Voice" (to takie urządzenie) połączony Ollama.  

**Cała firma w jednym monorepo? - Tak, to możliwe**  
[https://www.kasava.dev/blog/everything-as-code-monorepo](https://www.kasava.dev/blog/everything-as-code-monorepo)  
**INFO:** Autor pokazuje, jak wygląda naprawdę 'AI-native' podejście do developmentu, kiedy w jednym monorepo trzymasz nie tylko frontend i backend, ale też dokumentację, stronę marketingową firmy, bloga, niektóre maile, a nawet prezentacje dla inwestorów. Taki układ pozwala modelom (tu Claude) ogarniać pełen kontekst - od limitów cenowych w JSON-ie, przez implementację wszystkiego w API i UI, aż po treści na stronach i w dokumentacji. Dzięki takiemu podejściu jedna zmiana może być jednocześnie wdrożona i zweryfikowana w całej firmie. Interesujące podejście.  

**Epidemia krótkowzroczności w Azji Wschodniej - przyczyny, skutki i wnioski dla Europy i IT (film, 43m)**  
[https://www.youtube.com/watch?v=qFKHj8R2bIE](https://www.youtube.com/watch?v=qFKHj8R2bIE)  
**INFO:** Jeszcze czterdzieści lat temu w Azji Wschodniej krótkowzroczność była rzadkością. W obecnych czasach można ją jednak nazwać epidemią. Skąd ta zmiana? W materiale przeanalizowano, jak zmiany w systemach edukacyjnych, presja na wyniki, ogromna ilość pracy &bdquo;przy książkach i ekranach" oraz brak czasu na aktywność na świeżym powietrzu spowodowały epidemię, z którą obecnie mierzą się np. Chiny, Japonia czy Korea Południowa. Jeśli jednak wsłuchasz się w rozmowę, to dowiesz się, że genetyka czy nadużywanie ekranów to tylko część zagadki. Co w takim razie jest drugą częścią rozwiązania? Co psuje nasze oczy? Więcej w nagraniu.  

**NandGame - zbuduj własny komputer od bramek NAND (gra)**  
[https://www.nandgame.com](https://www.nandgame.com)  
**INFO:** Gra logiczna, w której krok po kroku konstruujesz coraz bardziej złożone układy cyfrowe. Zaczynasz od pojedynczej bramki NAND. Po drodze tworzysz bardziej zaawansowane konstrukcje, a finałem jest zbudowanie w pełni programowalnego, działającego komputera. Świetny sposób, żeby zrozumieć, jak od poziomu prostych układów logicznych dochodzi się do kompletnej maszyny wykonującej programy. Fajne jest to, że w kolejnych etapach nie trzeba już budować bramek logicznych od podstaw, a dziedziczy się je z poprzednich etapów jako gotowe komponenty.  

**Sam Altman i gigantyczne inwestycje w AI - kto naprawdę ryzykuje? (film, 14m)**  
[https://www.youtube.com/watch?v=l0K4XPu3Qhg](https://www.youtube.com/watch?v=l0K4XPu3Qhg)  
**INFO:** Film analizuje poczynania biznesowe Sama Altmana, prezesa firmy OpenAI. Sam zapowiada niesamowicie rewolucyjne inwestycje na nadchodzące lata. Problemem jest jednak matematyka, czyli to, ile realnie zarabia jego firma w stosunku do tego, ile pieniędzy potrzebuje. Trochę się to nie kalkuluje. Skąd chce on wziąć ponad bilion dolarów na infrastrukturę AI i co to będzie oznaczać dla całej gospodarki? Jak teraz wygląda realna struktura zależności między OpenAI, Microsoftem, Nvidią, AMD, Oraclem, Amazonem i całą resztą? Jakie energetyczne problemy ograniczają rozwój sztucznej AI? I kto na tym wszystkim tak naprawdę zarobi, a kto tylko ryzykuje pieniądze? Sporo tematów do przemyśleń. Niekoniecznie jest to bardzo technologiczny materiał, ale zdecydowanie związany z zagadnieniem, które branżę IT powinno interesować.  

**Jak małe są tranzystory w procesorze M5? Podróż do wnętrza chipa (film, 12m)**  
[https://www.youtube.com/watch?v=Jh9pFp1oM7E](https://www.youtube.com/watch?v=Jh9pFp1oM7E)  
**INFO:** W jednym czipie M5 znajdują się "dziesiątki miliardów tranzystorów". Tylko co to w ogóle oznacza i jak to wygląda w praktyce? YouTuber MKBHD nagrał film, w którym symuluje on wejście do wnętrza takiego chipa i pokazuje, jak mogłoby to wyglądać w rzeczywistości. Przedstawia ciekawe porównanie obecnych tranzystorów z tymi znanymi z lat 40. i 60. XX wieku. Przyjemna forma prezentacji i porównania rozmiarów tranzystorów do innych znanych nam obiektów. Imponujące.  

**Ktoś zbackupował niemal całe Spotify (~300 TB danych)**  
[https://annas-archive.li/blog/backing-up-spotify.html](https://annas-archive.li/blog/backing-up-spotify.html)  
**INFO:** Ekipa odpowiedzialna za Anna's Archive zaciągnęła metadane dla ok. 256 mln utworów i zarchiwizowała 86 mln plików muzycznych z Spotify, co odpowiada mniej więcej 99,6% całego zbioru muzyki. Całość jest udostępniana jako w pełni otwarty zbiór torrentów (ok. 300 TB) z muzyką najczęściej w jakości OGG 160 kbit/s. Udostępniam jako ciekawostkę technologiczną. Artykuł opisuje, jak wygląda struktura bazy danych do przechowywania tak ogromnej liczby plików, w jaki sposób szacowano popularność utworów i odsłuchiwań oraz dlaczego w ogóle ktoś podjął się tworzenia kopii zapasowej całego Spotify.  

**iPhone Fold - pierwszy składany iPhone bez widocznej "zmarszczki" ekranu? (film, 6m)**  
[https://www.youtube.com/watch?v=Am0jSTDd58E](https://www.youtube.com/watch?v=Am0jSTDd58E)  
**INFO:** Istnieją plotki, że firma Apple chce wejść na rynek składanych smartfonów. W sieci da się znaleźć coraz więcej informacji na ten temat i wygląda na to, że firma zdecyduje się na wypuszczenie modelu w formie składanej książki. Nie będzie to nic szczególnie innowacyjnego w stosunku do innych producentów z wyjątkiem applowej technologii pozwalającej na całkowite pozbycie się śladu łączenia dwóch ekranów. Jakie parametry będzie mieć nowy iPhone i jakie ciekawe rozwiązania będzie można w nim znaleźć, tego dowiesz się z filmu.  

**Pierwszy pozew przeciwko AI w sprawie pomocy w zabójstwie - czy ChatGPT wzmocnił paranoję?**  
[https://www.independent.co.uk/news/world/americas/chat-gpt-open-ai-murder-lawsuit-b2882733.html](https://www.independent.co.uk/news/world/americas/chat-gpt-open-ai-murder-lawsuit-b2882733.html)  
**INFO:** ChatGPT jest znany z potwierdzania większości rzeczy, które mówi jego rozmówca. Nawet jeśli przedstawisz mu kiepski pomysł na biznes, istnieje ogromna szansa, że poklepie Cię on po ramieniu i powie, że to się uda. W przypadku opisywanym w tym artykule syn cierpiący na chorobę psychiczną zabił swoją matkę, ponieważ model językowy potwierdzał absurdalne urojenia mężczyzny, twierdząc na przykład, że jego matka bierze udział w spisku albo że drukarka to faktycznie urządzenie szpiegowskie. Ciekawy przypadek, który może stać się precedensem, jeśli chodzi o odpowiedzialność firm tworzących modele językowe.  

**Steam Machines - analiza nieudanego pomysłu od Valve (film, 26m)**  
[https://www.youtube.com/watch?v=slBqZV_gLps](https://www.youtube.com/watch?v=slBqZV_gLps)  
**INFO:** Niemal dekadę temu Valve (ci goście od Steama) ogłosili nowe urządzenie do grania w gry - mowa o Steam Machine - które okazało się niewypałem. Autor filmu pokazuje, jak to rozwiązanie działało w praktyce. Jakie parametry miał ten komputer/konsola, co miał w środku, które z gier dało się na nim uruchomić, itp. Film omawia też, co doprowadziło do śmierci tego projektu. Co ciekawe, Valve robi teraz kolejne podejście do swojej konsoli.  

**Unikaj mini-frameworków - to szkodzi projektom i zespołom**  
[https://laike9m.com/blog/avoid-mini-frameworks,171/](https://laike9m.com/blog/avoid-mini-frameworks,171/)  
**INFO:** Twój zespół korzysta z pewnego stacku technologicznego. Podczas pracy z takim stackiem często powstają tworzone wewnętrznie nakładki, które upraszczają pracę i powoli zaczynają przeobrażać się w mini-frameworki używane w firmie. Jeśli coś sprawia, że programowanie jest prostsze i szybsze, to chyba dobrze? No właśnie, nie zawsze. Programista z firmy Google tłumaczy w tym wpisie, dlaczego takie podejście zastosowane w dostatecznie dużej firmie może dać więcej problemów niż pożytku. Nie oznacza to jednak, że programiści nie powinni ułatwiać członkom swojego zespołu życia, ale powinni to robić w sensowny sposób. Jak? Tego dowiesz się z artykułu.  

**Dlaczego wszyscy szukają alternatywy dla GPU w dużych klastrach AI? (film, 31m)**  
[https://www.youtube.com/watch?v=N10w1KvFKNQ](https://www.youtube.com/watch?v=N10w1KvFKNQ)  
**INFO:** Film pokazuje kulisy tworzenia jednego z największych superklastrów AI, który nie opiera się na klasycznym stosie NVIDIA/GPU, co stanowi dobry punkt wyjścia do zrozumienia tego, jak zmienia się rynek infrastruktury dla LLM-ów. Ale jeśli nie GPU, to co innego? I niby dlaczego ktoś miałby rezygnować z GPU? Odpowiedzią są tu jak zwykle pieniądze. Rozwiązania "jak najbardziej oddalone od NVIDII" mogą być bardzo opłacalne pod względem ekonomicznym.  

**React2Shell, Cloudflare i wyścig zbrojeń w cybersec (film, 15m)**  
[https://www.youtube.com/watch?v=d_xXXMuLdgM](https://www.youtube.com/watch?v=d_xXXMuLdgM)  
**INFO:** Atak React2Shell to kolejna luka z kategorii "10/10 w CVSS". Na czym polegał ten atak i co umożliwiał? Dlaczego podatność w React automatycznie oznaczała problem dla całego ekosystemu (nextJS)? Jak Cloudflare ratowało świat i... przez przypadek położyło pół internetu? Tego i wielu innych rzeczy dowiesz się z filmu. Ważny z perspektywy ludzi z IT temat, który pokazuje, jak bardzo powiązane są ze sobą współczesne systemy.  

**Moda na design ekranów zatoczyła koło - od Frutiger Aero do glasomorfizmu (film, 19m)**  
[https://www.youtube.com/watch?v=9Y8OAwmZBj0](https://www.youtube.com/watch?v=9Y8OAwmZBj0)  
**INFO:** Film pokazuje, dlaczego w latach 2000 interfejsy komputerów, konsol i telefonów wyglądały jak reklama świeżości - szkło, woda, wszystko błyszczy i ma soczyste kolory. Autor omawia drogę od kultowych stylów, takich jak Aqua od Apple i Aero Windowsa, przez skeumorfizm i estetyczny techno-optymizm, aż po brutalne spłaszczenie interfejsów w Windows 8, iOS7. Świetny przegląd historii UX dla tych, którzy projektują interfejsy, interesują się designem lub po prostu chcą powspominać stare technologie.  

**Dlaczego AI myli wiedzę z przekonaniami? - wyniki testu na 24 modelach językowych**  
[https://www.psypost.org/scientists-just-uncovered-a-major-limitation-in-how-ai-models-understand-truth-and-belief/](https://www.psypost.org/scientists-just-uncovered-a-major-limitation-in-how-ai-models-understand-truth-and-belief/)  
**INFO:** Badacze ze Stanfordu przygotowali zestaw z ponad 13 tys. zadań, aby sprawdzić, czy modele językowe potrafią odróżnić obiektywne fakty od subiektywnych przekonań. Okazuje się, że nowoczesne modele językowe dobrze radzą sobie z logicznym rozumowaniem, ale zupełnie nie mogą zaakceptować faktu, że ktoś może mieć błędne przekonanie. Model natychmiast koryguje taką osobę, co sprawia, że LLM-y mogą nie nadawać się do zastosowania na przykład w medycynie czy prawie. Pacjenta z chorobą psychiczną należy w ramach leczenia najpierw wysłuchać i zrozumieć, a nie od razu korygować, że jego przekonania są sprzeczne z faktami. W przypadku prawa, subiektywne przekonania świadków mogą zostać skorygowane, co sprawi, że dowody nie będą obiektywne. Więcej w artykule.  

**Lista otwartoźródłowych aplikacji dla macOS napisanych w Swifcie**  
[https://github.com/jaywcjlove/awesome-swift-macos-apps/](https://github.com/jaywcjlove/awesome-swift-macos-apps/)  
**INFO:** Rozbudowana lista open-source'owych aplikacji dla macOS pogrupowanych w kategorie, od narzędzi developerskich, przez menubarowe widgety, aż po gry i aplikacje zwiększające produktywność. Każdy projekt ma link do repozytorium, dzięki czemu możesz szybko podejrzeć kod, czy przeczytać o nim więcej. Świetny zasób zarówno do odkrywania nowego softu na Maca, jak i do nauki praktycznego wykorzystania Swifta w natywnych aplikacjach. Jak dla mnie, to użyteczna kolekcja nowych, wartych przeglądnięcia appek.  

**Porównywarka regulaminów i polityk prywatności popularnych usług online**  
[https://www.termstoolong.com/](https://www.termstoolong.com/)  
**INFO:** Korzystasz z sieci społecznościowych, narzędzi typu Cursor, platformy Vercel, generujesz kod przez GitHub Copilot i trzymasz pliki na Dropbox. Aby zrealizować każdą z tych akcji, konieczne było wcześniejsze zaakceptowanie regulaminu. Problem w tym, że miał od kilku do kilkudziesięciu stron, a Ty nie masz pojęcia, na co tak naprawdę się zgodziłeś. Ten serwis zawiera streszczenia regulaminów największych platform. Po wybraniu usługi zobaczysz główne zastrzeżenia i zagrożenia danej platformy. Aby dowiedzieć się więcej, warto kliknąć "Show Full Analysis".  

**Cyfrowe audio, kable ethernet i USB - gdzie kończy się fizyka, a zaczyna audio voodoo (film, 12m)**  
[https://www.youtube.com/watch?v=ZWr4bvgZVSs](https://www.youtube.com/watch?v=ZWr4bvgZVSs)  
**INFO:** Według części producentów kabli ethernetowych i USB, w cyfrowym audio "wolniej znaczy lepiej" i porty 100 Mb/s grają lepiej niż gigabitowe. Ten film analizuje te tezy o spowalnianiu sygnału i kablach ethernet "niezgodnych ze standardem, bo tak lepiej brzmi". Pokazane jest, jak bardzo wzajemnie wykluczają się te narracje i jak są sprzedawane jako prawdy objawione - często wbrew doświadczeniom inżynierów od sieci i systemów. Coś dla wielbicieli audiofilskiej magii.  

**Self-hosted alternatywy dla Google Analytics - przewodnik po najciekawszych opcjach**  
[https://selfh.st/alternatives/google-analytics/](https://selfh.st/alternatives/google-analytics/)  
**INFO:** Autor zbiera w jednym miejscu najważniejsze narzędzia do analityki webowej, które możesz uruchomić na własnym serwerze, zamiast wysyłać dane do Google. Omawia m.in. lekkie i proste rozwiązania (Umami, Plausible, Swetrix), bardziej rozbudowane kombajny marketingowe (Matomo, PostHog) oraz wskazuje kilka dodatkowych projektów wartych zerknięcia w ramach dalszego researchu. To szybkie porównanie dostępnych, popularnych rozwiązań.  

**Jak buduje się bazy na Antarktydzie, które mają przetrwać wszystko? (film, 18m)**  
[https://www.youtube.com/watch?v=kEFnJPjs7HU](https://www.youtube.com/watch?v=kEFnJPjs7HU)  
**INFO:** Film pokazuje wyjątkowe konstrukcje badawcze na Antarktydzie - od laboratoriów zasilanych wiatrem, przez budowle złożone niemal tylko z kontenerów, po samopodnoszące się stacje odporne na narastający śnieg. Znajdziesz tam także wzmiankę o nowoczesnej, powstającej dopiero polskiej bazie (okolice 15 minuty). Mało związane z IT, ale mnie zainteresowało.  

**Jak zadbać o swoją prywatność online za grosze? (film, 21m)**  
[https://www.youtube.com/watch?v=hQkKdXZiVj4](https://www.youtube.com/watch?v=hQkKdXZiVj4)  
**INFO:** Mit, że sensowna prywatność w internecie wymaga wysokich wydatków, zostaje w tym materiale mocno zweryfikowany. W filmie pokazane są kompletne rozwiązania do ochrony prywatności przy budżecie wynoszącym 13$, 5$ oraz 0$ miesięcznie. Wszystko podzielono na kategorie: przeglądarki, systemy operacyjne, menedżery haseł, wyszukiwarki, DNS, VPN-y (darmowe i płatne), komunikatory, szyfrowaną pocztę, aliasowanie e-maili i wiele innych. Całość ułożona jest z myślą o realnych wymaganiach osób pracujących w IT. Dobry wstęp do zbudowania swojego 'privacy stack'.  

**Prosty honeypot wyeliminował spam z komentarzy na blogu WP?**  
[https://devszczepaniak.pl/prosciej-znaczy-lepiej/](https://devszczepaniak.pl/prosciej-znaczy-lepiej/)  
**INFO:** Jeśli masz bloga na WordPressie, to zapewne wiesz, jak dużym problemem są spamerskie komentarze. Oczywiście istnieją wtyczki typu Akismet albo rozwiązania takie jak reCaptcha, ale autor z pewnych powodów (które opisał na blogu) nie chciał z nich korzystać. Przetestował po drodze alternatywne rozwiązania, które okazały się nieskuteczne. Jak się okazało, jedno z najprostszych do wdrożenia rozwiązań sprawiło, że spam został dość skutecznie odfiltrowany. Nie jest to rozwiązanie idealne, ale proste i wystarczająco dobre na ten problem.  

**Jak przebudowano archaiczny interfejs Audacity w wersji 4 (film, 53 min)**  
[https://www.youtube.com/watch?v=QYM3TWf_G38](https://www.youtube.com/watch?v=QYM3TWf_G38)  
**INFO:** Audacity to prawdopodobnie najpopularniejsze na świecie darmowe narzędzie do edycji i produkcji dźwięku. Jego zaletą jest oczywiście cena, a wadą archaiczny wygląd i dość trudna obsługa, przy założeniu, że wychodzisz poza wycinanie zbędnych fragmentów nagrania. Zespół Audacity postanowił przebudować interfejs swojej aplikacji w nadchodzącej, czwartej już edycji tego softu i pozbył się większości uprzykrzających życie zachowań znanych z edycji trzeciej. Zobacz, co się zmieniło w tym oprogramowaniu, a być może dasz mu kolejną szansę.  

**Jak i dlaczego przeniosłem swoje dane z usług Apple na własny serwer**  
[https://bastiangruber.ca/posts/mass-quitting-apple/](https://bastiangruber.ca/posts/mass-quitting-apple/)  
**INFO:** Jeśli korzystasz z urządzeń takich jak iPhone, iPad, Macbook itp., to najprawdopodobniej korzystasz też z usług ekosystemu Apple. Korzystasz z maila na iCloud, tworzysz backupy w applowej chmurze, Twoje hasła są w Keychain, kontakty, muzyka, kalendarz, fotki... wszystko leży na serwerach Apple i możesz stracić to wszystko jednocześnie, np. po zablokowaniu Twojego Apple ID. Artykuł zawiera listę porad, jak można odciąć się od wspomnianego ekosystemu, przechodząc na rozwiązania self-hosted.  

**Jak poprawnie określić scope pentestu systemów AI/LLM**  
[https://devansh.bearblog.dev/ai-pentest-scoping/](https://devansh.bearblog.dev/ai-pentest-scoping/)  
**INFO:** Jesteś pentesterem i otrzymałeś do testów system wykorzystujący generatywną sztuczną inteligencję. Pytanie brzmi: jak przeprowadzić taki pentest? Od czego zacząć? Na co zwrócić uwagę? I jak to wszystko powinno wyglądać? Ten artykuł tłumaczy, dlaczego klasyczne podejście do testów penetracyjnych zupełnie nie wystarcza przy systemach opartych na LLM-ach.  

**Zerobyte - automatyzacja backupów dla self-hosterów na bazie restic**  
[https://github.com/nicotsx/zerobyte](https://github.com/nicotsx/zerobyte)  
**INFO:** To rozwiązanie dla osób samodzielnie utrzymujących swoje serwery, które chcą mieć sensowną automatyzację backupów zarządzaną z poziomu webowego panelu - z harmonogramami, politykami retencji i podglądem statusu zadań. Obsługiwane są różne źródła danych (lokalne katalogi, NFS, SMB, WebDAV) oraz wiele typów repozytoriów docelowych, w tym S3, GCS, Azure i ponad 40 dostawców przez rclone, a wszystko działa z szyfrowaniem end-to-end i kompresją. Rozwiązanie można łatwo wdrożyć przez docker-compose.  

**32‑bitowy procesor zbudowany w Terraria - jak to możliwe? (film, 15m)**  
[https://www.youtube.com/watch?v=zXPiqk0-zDY](https://www.youtube.com/watch?v=zXPiqk0-zDY)  
**INFO:** Autor filmu stworzył w pełni funkcjonalny, programowalny, 32-bitowy procesor wewnątrz gry Terraria. To nie jest prosty licznik, bramka logiczna czy automat stanowy, ale w pełni działający komputer z własnym oprogramowaniem. Autor szczegółowo wyjaśnia architekturę tej konstrukcji i jej implementację. Jak sobie z tym wszystkim poradził i jak mocno ograniczała go gra? Imponujące rozwiązanie zbudowane wewnątrz gry. Materiał dla skrajnych nerdów ;)  

**Termix - webowa platforma do zarządzania serwerami z SSH, tunelami i plikami**  
[https://github.com/Termix-SSH/Termix/](https://github.com/Termix-SSH/Termix/)  
**INFO:** Ten projekt to samodzielnie hostowana, darmowa platforma, która pozwala ogarniać wiele serwerów z jednego miejsca. Masz terminal SSH (z podziałem ekranu i zakładkami), menedżer tuneli, podgląd statystyk maszyny oraz rozbudowany menedżer plików z podglądem i edycją różnych typów danych. Całość działa jako aplikacja webowa, desktopowa lub mobilna, korzysta z szyfrowanej bazy SQLite. Możesz postawić całość np. za pomocą Dockera i wygodnie eksportować/importować konfiguracje hostów.